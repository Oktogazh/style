<mediawiki xmlns="http://www.mediawiki.org/xml/export-0.11/" xmlns:xsi="http://www.w3.org/2001/XMLSchema-instance" xsi:schemaLocation="http://www.mediawiki.org/xml/export-0.11/ http://www.mediawiki.org/xml/export-0.11.xsd" version="0.11" xml:lang="br">
  <siteinfo>
    <sitename>STYLE</sitename>
    <dbname>stylewiki</dbname>
    <base>https://style.miraheze.org/wiki/Degemer</base>
    <generator>MediaWiki 1.44.3</generator>
    <case>first-letter</case>
    <namespaces>
      <namespace key="-2" case="first-letter">Media</namespace>
      <namespace key="-1" case="first-letter">Dibar</namespace>
      <namespace key="0" case="first-letter" />
      <namespace key="1" case="first-letter">Kaozeal</namespace>
      <namespace key="2" case="first-letter">Implijer</namespace>
      <namespace key="3" case="first-letter">Kaozeadenn Implijer</namespace>
      <namespace key="4" case="first-letter">STYLE</namespace>
      <namespace key="5" case="first-letter">Kaozeadenn STYLE</namespace>
      <namespace key="6" case="first-letter">Restr</namespace>
      <namespace key="7" case="first-letter">Kaozeadenn Restr</namespace>
      <namespace key="8" case="first-letter">MediaWiki</namespace>
      <namespace key="9" case="first-letter">Kaozeadenn MediaWiki</namespace>
      <namespace key="10" case="first-letter">Patrom</namespace>
      <namespace key="11" case="first-letter">Kaozeadenn Patrom</namespace>
      <namespace key="12" case="first-letter">Skoazell</namespace>
      <namespace key="13" case="first-letter">Kaozeadenn Skoazell</namespace>
      <namespace key="14" case="first-letter">Rummad</namespace>
      <namespace key="15" case="first-letter">Kaozeadenn Rummad</namespace>
      <namespace key="828" case="first-letter">Modulenn</namespace>
      <namespace key="829" case="first-letter">Kaozeadenn modulenn</namespace>
      <namespace key="1198" case="first-letter">Translations</namespace>
      <namespace key="1199" case="first-letter">Translations talk</namespace>
    </namespaces>
  </siteinfo>
  <page>
    <title>Degemer</title>
    <ns>0</ns>
    <id>1</id>
    <redirect title="Taolenn an danvezioù" />
    <revision>
      <id>1783</id>
      <parentid>896</parentid>
      <timestamp>2025-02-10T18:29:21Z</timestamp>
      <contributor>
        <username>M. Jouitteau</username>
        <id>6</id>
      </contributor>
      <comment>/* Evit ur gweladenner war ar wiki-mañ */</comment>
      <origin>1783</origin>
      <model>wikitext</model>
      <format>text/x-wiki</format>
      <text bytes="1948" sha1="q3p82tnrn92lqgseqzpgfh4549hky81" xml:space="preserve"> #REDIRECT [[Taolenn an danvezioù]]
__NOTOC__
== Degemer mat e {{SITENAME}}! ==
Savet eo bet ar bajenn degemer-mañ ent emgefre gant ur c'hrouer wikioù (un den a youl-vat bet krouet gantañ ar wiki-mañ da(heul ur goulenn bennak), hag evit doare n'eo ket bet erlech'iet evit c'hoazh.

=== Evit burevourien ar wiki-mañ ===
Salud deoc'h ha degemer mat en ho wiki nevez ! Ho trugarekaat da vezañ dibabet Miraheze evit herberc'hiañ ho wiki. Emichañs e plijo deoc'h hon aozioù herberc'hiañ.

Gallout a rit kregiñ da labourat raktal war ho wiki.

Ezhomm skoazell ? Kudenn ebet ! Ho skoazellañ a raimp gant ho wiki diouzh an ezhomm. Da gregiñ ganti hon eus lakaet un nebeud liammoù diwar-benn al labour gant MediaWiki:
* &lt;span class="plainlinks"&gt;[https://www.mediawiki.org/wiki/Special:MyLanguage/Help:Contents sturlevr MediaWiki (da sk., merdeiñ, kemmañ, dilemel pajennoù, stankañ implijerien)]&lt;/span&gt;
* &lt;span class="plainlinks"&gt;[https://meta.miraheze.org/wiki/FAQ FAG Miraheze]&lt;/span&gt;
*&lt;span class="plainlinks"&gt;[https://meta.miraheze.org/wiki/Request_features Kemmañ arventennoù ar rekedoù war ho wiki. (Kemmañ astennoù ha logoioù/Favicon a zle bezañ graet  Special:ManageWiki war ho wiki].&lt;/span&gt;

==== Met Miraheze, n'on ket evit kompren X c'hoazh ! ====
Ma, n'eo ket un afer. Ha pa ne vefe ket displeget un dra bennak en teuliadur/FAG, mat eo deomp ho skoazellañ forzh penaos. Aze e kavoc'h ac'hanomp :
* &lt;span class="plainlinks"&gt;[https://meta.miraheze.org/wiki/Help_center War hor wiki deomp-ni]&lt;/span&gt;
* War IRC e #miraheze on irc.freenode.net ([irc://irc.freenode.net/#miraheze liamm eeun]; [http://webchat.freenode.net?channels=%23miraheze webchat])

=== Evit ur gweladenner war ar wiki-mañ ===
Salud deoc'h, n'eo ket bet erlec'hiet pajenn degemer dre ziouer ar wiki-mañ (homañ eo ar bajenn degemer dre ziouer) gant burevourien ar wiki-mañ. Marteze emaint c'hoazh o labourat warni. Gwiriit c'hoazh diwezhatoc'h neuze !</text>
      <sha1>q3p82tnrn92lqgseqzpgfh4549hky81</sha1>
    </revision>
  </page>
  <page>
    <title>Taolenn an danvezioù</title>
    <ns>0</ns>
    <id>121</id>
    <revision>
      <id>2781</id>
      <parentid>2764</parentid>
      <timestamp>2025-12-26T15:16:42Z</timestamp>
      <contributor>
        <username>Alan Kersaudy</username>
        <id>5</id>
      </contributor>
      <origin>2781</origin>
      <model>wikitext</model>
      <format>text/x-wiki</format>
      <text bytes="1210" sha1="qvt3089p3rq5v93abm6uo9duxh796hw" xml:space="preserve">&lt;div
  id="taolenn"
  style="
    background: #f8f9fa;
    border: 1px solid #eaecf0;
    box-shadow: 0 1px 2px 1px rgba(0,0,0,0.02); 
    padding: 1.25em 1.75em;
    margin-top: 1em;
    margin-bottom: 1em;
    min-width: 15em;
    font-size: 100%;
"
&gt;

# Digoradur
## [[Trugarekadennoù]]
## [[Kinnig ar raktres]]
## [[Présentation du projet en français]]
## [[Project presentation in English]]
## [[Studi ar stil dre geñverian ha meizadoù diazez an droidigezh]] 
## [[Ostilhoù stil, teknikoù treiñ]]
# Rummadoù gerioù 
## [[Araogennoù]]
## [[Anvioù-gwan]]
## [[Doareerien perc'hennañ]]
# Morfemoù
## [[Lostgerioù]]
# Stummoù verbel (amzer, doare, tu, stumm)
## [[Amzer]]
## [[Doare]]
## [[Tu-gra, tu-gouzañv]]
## [[Stumm kadarn, nac'h, goulennata, estlammañ]]
## [[Stummoù verbel all]]
# Kreñvder ar ster
## [[Verboù ha stummoù damskoazellañ e brezhoneg]]
# Frammoù sintaktek
## [[Ar fokus]]
## [[Stummoù a rener faos]]
## [[Frazenn gemplezh]]
## [[Treuzkas mennozh an dalc'h e brezhoneg]]
# Indeksoù
## [[Levrlennadurezh]]
## [[:Rummad:Geriaoueg|Geriaoueg]]
## [[:Rummad:Pennadoù|Pennadoù]]
## [[:Rummad:Korpus fr-br|Korpus fr-br]]
## [[:Rummad:Korpus br-fr|Korpus br-fr]]
&lt;/div&gt;</text>
      <sha1>qvt3089p3rq5v93abm6uo9duxh796hw</sha1>
    </revision>
  </page>
  <page>
    <title>Levrlennadurezh</title>
    <ns>0</ns>
    <id>320</id>
    <revision>
      <id>2762</id>
      <parentid>2761</parentid>
      <timestamp>2025-09-01T17:07:32Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2762</origin>
      <model>wikitext</model>
      <format>text/x-wiki</format>
      <text bytes="4520" sha1="tj7g2yzvby6tez0fr8gucvp2zknnm1s" xml:space="preserve">
Bally, Charles. 1951. ''Traité de Stylistique Française''. 3ème édition. Vol. I. II vols. Editions Klincksieck, Paris. [https://gallica.bnf.fr/ark:/12148/bpt6k273942/f22.item Testenn]
[[Bally 1951]]

Beyer, Mich. 2016. ''Ur person evit enez Sun'', An Alarc'h, Lannion a-ziwar Queffélec, Henri. 1970. ''Un recteur de l'île de Sein'', Editions Stock, Delamain et Boutelleau, Paris.
[[Beyer 2016]] a-ziwar [[Queffélec 1970]]

Cressot, Marcel. 1959. ''Le style et ses techniques''. 4e ed. Presses Universitaires de France, Paris.
[[Cressot 1959]]

Darbelnet, Jean &amp; Vinay, Jean-Paul. 1993. ''Stylistique comparée du français et de l'anglais'', Didier, Paris.
[[Darbelnet &amp; Vinay 1993]]

Drezen, Youenn. 1943. ''Notre-Dame Bigoudenn'', Denoël, Paris a-ziwar Drezen, Youenn. 2012. ''Itron Varia Garmez'', Aber, Landéda.
[[Drezen 1943]] a-ziwar [[Drezen 2012]]

Even, Arzel. 1987. ''Istor ar Yezhoù Keltiek I''. Hor Yezh, Lesneven.
[[Even 1987]]

Fave, Visant. 1998. ''Notennou yezadur'', Emgleo Breiz, Brest.
[[Fave 1998]]

Favereau, Francis. 1993. ''Yezhadur ar brezhoneg a-vremañ'', Skol Vreizh, Morlaix.
[[Favereau 1993]]

Gourmelon, Yvon. 2012. 'Div araogenn dirak ar memes anv', Notennoù yezhadur, Al Liamm (éd.), 63-66. [rééd. 2008. Al Liamm 368, 81-84].
[[Gourmelon 2012]]

Gros, Jules. 1970b. Le trésor du breton parlé II (Eléments de Stylistique Trégorroise). Dictionnaire breton-français des expressions figurées, Librairie Bretonne Giraudon. [[Gros 1970b]]

Guillemin-Flescher, Jacqueline. 1981. ''Syntaxe comparée du français et de l'anglais''. Problèmes de traduction. Éditions Ophrys. Paris.
[[Guillemin-Flescher 1981]]

Hacquard, Valentine. 2009. 58. Modality. In: Heusinger, K., Maienborn, C. and Portner, P. ed. Volume 2. Berlin, Boston: De Gruyter Mouton, pp. 1484-1515. Testenn
[[Hacquard 2009]]

Jouitteau, Mélanie. (éd.). 2007-2025. ARBRES, wikigrammaire des dialectes du breton et centre de ressources pour son étude linguistique formelle, IKER, CNRS, http://arbres.iker.cnrs.fr. Licence Creative Commons BY-NC-SA
[[Jouitteau 2009-2024]]

Jouitteau, Mélanie. 2023d. 'Guide de survie des langues minorisées à l'heure de l'intelligence artificielle : Appel aux communautés parlantes', Lapurdum, numéro spécial 6, Texte.
[[Jouitteau  2023d]]

Jouitteau, Mélanie. 2005. ''La syntaxe comparée du Breton'', PhD ms, Université de Nantes.
[[Jouitteau 2005]]

Kreizenn Ar Geriaouiñ. 2016. 'Geriaoueg yezhadur', Brezhoneg 21 (éd.), [https://www.brezhoneg21.com/resources/geriaouegou/YEZHADUR.pdf Testenn].
[[KAG 2016]]

Kergoat, Lukian, Yvon Gourmelon, Francis Favereau &amp; Martial Ménard. 1989. Yezhadur (skolaj ha lise), TES. [[Kergoat &amp; al. (1989)]]

Kervella, Frañsez. 1962. ''Evezhiadennoù war c'heariadur Roparz Hemon''. Levrenn gentañ. Skol, Plouezec. [[Kervella 1962]]

Kervella, Frañsez. 1995. ''Yezhadur bras ar brezhoneg''. Trede Mouladur. Al Liamm, Brest.
[[Kervella 1995]]

Le Berre, Yves. 2011b. 'La force et l'élégance. Les litotes dans la Passion bretonne de 1530', Nelly Blanchard, Ronan Calvez, Yves Le Berre, Daniel Le Bris, Jean Le Dû, Mannaig Thomas (dir.), La Bretagne Linguistique 16, CRBC, 123-150. texte. [[Le Berre 2011]]

Le Clerc, Louis. 1986 [1906, 1911], ''Grammaire Bretonne du dialecte de Tréguier'', 3ième édition, Ar Skol Vrezoneg, Emgleo Breiz (précédentes Saint-Brieuc: Prud'homme).
[[Le Clerc 1986]]

Le Dimna, Nicole. 2005. ''Palimpsestes franco-bretons. L'autotraduction de Youenn Drézen. Textes inédits de Youenn Drézen''. L'Harmattan. Paris.
[[Le Dimna 2005]]

Le Gléau, René. 1999. ''Études Syntaxiques Bretonnes'' (Tome 1), 2e édition entièrement revue et augmentée. Brest : R. Le Gléau.
[[Le Gléau 1999]]

Moseley, Christopher (dir.) &amp; Nicolas, Alexandre (cartographie) (préf. Bokova, Irina). 2010. ''Atlas des langues en danger dans le monde'', UNESCO, coll. « Mémoire des peuples », 3e éd., 230 p.
[[Moseley 2010]]

Rezac, Milan. 2013. 'The Breton double subject construction', Ali Tifrit (éd.), Phonologie, Morphologie, Syntaxe Mélanges offerts à Jean-Pierre Angoujard, PUR, 355-379. - version 2009 avant édition.
[[Rezac 2013]]

Rottet, Kevin &amp; Morris, Steve. 2018. ''Comparative Stylistics of Welsh and English: Arddulleg y Gymraeg''. University of Wales Press, Cardiff.
[[Rottet &amp; Moris 2018]]

Urien, Jean-Yves. 1987-9. ''La trame d'une langue, Le breton. Présentation d'une théorie de la syntaxe et application'', Lesneven: Mouladurioù Hor Yezh (première édition 1987).
[[Urien 1987]]</text>
      <sha1>tj7g2yzvby6tez0fr8gucvp2zknnm1s</sha1>
    </revision>
  </page>
  <page>
    <title>Rummad:Korpus fr-br</title>
    <ns>14</ns>
    <id>309</id>
    <revision>
      <id>2034</id>
      <parentid>2033</parentid>
      <timestamp>2025-03-05T18:19:03Z</timestamp>
      <contributor>
        <username>Alan Kersaudy</username>
        <id>5</id>
      </contributor>
      <comment>Riñset ar bajenn</comment>
      <origin>2034</origin>
      <model>wikitext</model>
      <format>text/x-wiki</format>
      <text bytes="0" sha1="phoiac9h4m842xq45sp7s6u21eteeq1" xml:space="preserve" />
      <sha1>phoiac9h4m842xq45sp7s6u21eteeq1</sha1>
    </revision>
  </page>
  <page>
    <title>Rummad:Pennadoù</title>
    <ns>14</ns>
    <id>310</id>
    <revision>
      <id>897</id>
      <timestamp>2024-07-22T20:42:11Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <comment>Krouet eo bet ur bajenn c'houllo</comment>
      <origin>897</origin>
      <model>wikitext</model>
      <format>text/x-wiki</format>
      <text bytes="0" sha1="phoiac9h4m842xq45sp7s6u21eteeq1" xml:space="preserve" />
      <sha1>phoiac9h4m842xq45sp7s6u21eteeq1</sha1>
    </revision>
  </page>
  <page>
    <title>Rummad:Geriaoueg</title>
    <ns>14</ns>
    <id>318</id>
    <revision>
      <id>1737</id>
      <parentid>1734</parentid>
      <timestamp>2025-01-20T15:13:58Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <comment>Riñset ar bajenn</comment>
      <origin>1737</origin>
      <model>wikitext</model>
      <format>text/x-wiki</format>
      <text bytes="0" sha1="phoiac9h4m842xq45sp7s6u21eteeq1" xml:space="preserve" />
      <sha1>phoiac9h4m842xq45sp7s6u21eteeq1</sha1>
    </revision>
  </page>
  <page>
    <title>Rummad:Korpus br-fr</title>
    <ns>14</ns>
    <id>578</id>
    <revision>
      <id>2421</id>
      <timestamp>2025-06-05T11:15:36Z</timestamp>
      <contributor>
        <username>Alan Kersaudy</username>
        <id>5</id>
      </contributor>
      <comment>Krouet eo bet ur bajenn c'houllo</comment>
      <origin>2421</origin>
      <model>wikitext</model>
      <format>text/x-wiki</format>
      <text bytes="0" sha1="phoiac9h4m842xq45sp7s6u21eteeq1" xml:space="preserve" />
      <sha1>phoiac9h4m842xq45sp7s6u21eteeq1</sha1>
    </revision>
  </page>
  <page>
    <title>Kinnig ar raktres</title>
    <ns>0</ns>
    <id>478</id>
    <revision>
      <id>2687</id>
      <parentid>2686</parentid>
      <timestamp>2025-09-01T09:22:04Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <comment>/* Petra eo STYLE? */</comment>
      <origin>2687</origin>
      <model>wikitext</model>
      <format>text/x-wiki</format>
      <text bytes="2324" sha1="97gqc8xs7055uhsv1tedee234cqs4o2" xml:space="preserve">== Petra eo STYLE? ==

Un akronim brezhonek eo STYLE: '''S'''tudi an '''T'''roidigezhioù er '''Y'''ezh '''Le'''nnegel. Un diaz eo diwar ma enklaskoù war studi ar stil hag an droidigezh e brezhoneg kroget e 2023 da-geñver ma c'hounskrid mestroniezh e skol-veur Roazhon 2. Spi am eus e servijfe ar benveg-mañ d'ar gumuniezh vrezhonek, en o zoues studierien, troerien ha klaskerien. 

Evit keñveriañ framm ar galleg hag ar brezhoneg e tielfennan ur c'horpus troidigezhioù, ha lakaat a ran war wel ar patromoù yezhel a gavan ennañ. Evit deskrivañ ar skouerioù tennet eus ar c'horpus e implijan oberennoù war ar stil hag ar yezhadur, dreist-holl [[Jouitteau 2009-2024]] ha [[Kervella 1947]] e-touez mammennoù all. An hentenn enklask-mañ, anvet studi ar stil dre geñveriañ, a voe kinniget gant [[Darbelnet &amp; Vinay 1993]] diwar o c’hentelioù war an droidigezh etre ar galleg hag ar saozneg. Diwezhatoc'h e astennas [[Rottet &amp; Moris 2018]] ar vetodologiezh-se da studi ar saozneg hag ar c'hembraeg.

Evit ma c’horpus troidigezhioù kentañ e tibabis daou levr: [[Queffélec 1970]] skrivet e galleg ha troet e brezhoneg gant [[Beyer 2016]], ha [[Drezen 2012]] skrivet e brezhoneg ha troet e galleg gant ar skrivagner e-unan. En tu all d'al labourioù-se e tennis un nebeud skourioù ouzhpenn eus [[Le Dimna 2005]] diazezet war skridoù liesseurt Youenn Drezen. En amzer da zont e vefe dedennus pinvidikaat an dielfennadur kentañ gant testennoù liesseurt all evit kadarnaat ar patromoù kavet er c'horpus diazez ha diskuliañ al liesseurted stil e brezhoneg. Dre geñveriañ an troidigezhioù en daou du e c'hall an dielfennadur chom dibar, rak diskouez a ra patromoù yezhoniel a gaver anezho en div yezh, kentoc'h eget doareoù un aozer resis.

Evit lakaat ma labour aes da gaout ha da furchal ennañ e tibabis ur stumm niverel dre implijout Media Wiki. A-drugarez d'ar framm-mañ e vo aesoc'h ledanaat ar c'horpus troidigezhioù en tu all d'an daou levr kentañ, skignañ ar raktres ha lakaat tud all da genlabourat warnañ.

Erfin, stumm niverel al labour embannet dindan un aotre CC-BY a aotreo ivez tennañ ur c'horpus troidigezhioù kenstur evit pinvidikaat korpus kriz ar brezhoneg ha stummañ ostilhoù IA (intant atrifisiel), ar pezh a zo a-bouez bras evit ar yezhoù minorelaet ([[Jouitteau 2023d]]).</text>
      <sha1>97gqc8xs7055uhsv1tedee234cqs4o2</sha1>
    </revision>
  </page>
  <page>
    <title>Anvioù-gwan</title>
    <ns>0</ns>
    <id>459</id>
    <revision>
      <id>2746</id>
      <parentid>2624</parentid>
      <timestamp>2025-09-01T16:32:08Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2746</origin>
      <model>wikitext</model>
      <format>text/x-wiki</format>
      <text bytes="2630" sha1="l6i2mbdpvj9xzuc9iszveorab078mhe" xml:space="preserve">Pa geñverier ar mod ma tro an anvioù-gwan e brezhoneg hag e galleg e kaver perzhioù heñvel ha disheñvel. En div yezh e c'hall servijout an anvioù-gwan da a zoareañ pe da resisaat un anv-kadarn. Alies e c'hallont ivez merkañ stadoù ([https://arbres.iker.cnrs.fr/index.php?title=Les_adjectifs Arbres]). E brezhoneg hag e galleg e c'hall an anv-gwan c'hoari roll an [[doareen]] (da skouer, ''skuizh eo ar plac'h'') pe ar [[stagenn]] (''ur plac'h skuizh'').

E galleg e kenglot an anvioù-gwan penn-da-benn er reizh hag en niver gant an anv-kadarn a gemmont. E brezhoneg, avat, e vez merket kenglotadur ar reizh hag an niver gant kemmadurioù.

== Plas an anv-gwan ==

Hervez [[Even 1987|Even (1987, 122)]] e veze lakaet an anv-gwan dirak an anv-kadarn aliesoc'h er c'hrennvrezhoneg eget e brezhoneg modern. Peurliesañ e laker an anv-gwan goude an anv-kadarn e brezhoneg a-vremañ. Koulskoude, e degouezhioù zo, e c'haller lakaat un nebeud anezho dirak an anv:

{{:Sec’hed en doa hag e gentañ preder a reas dezhañ mont tre e ti an intañvez ar Stumm}}

War [https://arbres.iker.cnrs.fr/index.php?title=Adjectifs_ant%C3%A9pos%C3%A9s_au_nom ARBRES] e kaver ul listenn glok eus an anvioù-gwan a vez lakaet dirak an anv:

* niveroù pegementiñ, niveroù petvediñ ha niveroù kevrennañ evel ''hanter'';
* anvioù-gwan pe anvioù prizañ, evel ''kaezh, paour-kaezh, lastez-, c'hoant, gwashat'';
* gerioù tabou implijet evel anvioù-gwan kreñvaat evel ''ur sapre den'';
* gerioù amresis evel ''holl'' ha ''nep'';
* anvioù-gwan unsilabennek pe divsilabennek troet da rakgerioù, en o zouez ''arall-, berr-, bihan-, 
* bras-, brizh-, dister-, dreist-, drouk-, fall-/fals-, gouez-, gwen-, heñvel-, hir-, kamm-, kozh-, 
* krak-, krenn-, izel-, nevez-, pell-, pounner-, reizh-, skañv-, tomm-, uhel-''.

Hervez [[Kervella 1995|Kervella (1995, 88)]], an anvioù-gwan doareañ en derez-plaen (gwall, kozh, brizh, krak, dister...) a vez graet ganto evel gant gwir rak-gerioù. Koulskoude ne c'hoarvez kemmadur ebet goude un anv-gwan en derez-uhel:

{{:Ar weladenn graet dezhañ gant kaerañ plac’h an enez}}

== Eztaoler ur c'heñveriadur gant anvioù-gwan-doareañ ==

An anvioù-gwan-doareañ a c'haller implijout ivez evit eztaoler ur c'heñveriadur, da skouer gant ''par'' (da):

{{:En em lakaat a rafent tal-ouzh-tal, par da zaou loen yaouank du a oa anezho}}

== Anv-gwan hep anv ouzh e heul ==

E degouezhioù ma n'eus anv ebet ouzh an anv-gwan e vez graet gantañ evel gant un anv-kadarn gwirion:

{{:Unan kastizet gant Doue, ha gant Doue e vefe-eñ kastizet d’e dro}}

{{:Ar bravañ zo e vo dilugernet ouzhoc'h}}</text>
      <sha1>l6i2mbdpvj9xzuc9iszveorab078mhe</sha1>
    </revision>
  </page>
  <page>
    <title>Verboù ha stummoù damskoazellañ e brezhoneg</title>
    <ns>0</ns>
    <id>475</id>
    <revision>
      <id>2757</id>
      <parentid>2756</parentid>
      <timestamp>2025-09-01T16:47:26Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <comment>/* Stummoù damskoazellañ all */</comment>
      <origin>2757</origin>
      <model>wikitext</model>
      <format>text/x-wiki</format>
      <text bytes="6277" sha1="c3rklbkg8pi1pyg0fnkk7x0ax1x95hv" xml:space="preserve">== Petra eo ar vodelezh ? ==

Termeniñ a ra Hacquard ([[Hacquard 2009|2009]], 1) ar vodelezh evel perzh ar ster a denn d'ar martezeadennoù hag ezhommoù pe redioù, da lavaret eo stadoù an traoù en tu all d'ar saviad a-vremañ. Daoust ma ne c'hoarvez biken an darvoudoù hipotetek-se e c'haller komz diwar o fenn en ur implijout gerioù damskoazellañ. 

Gallout a reer komz diwar-benn ar pezh a zo ret/arabat ober evit doujañ ouzh al lezenn, ar pezh a fello d'an nen ober goude bezañ echuet e studioù, ar pezh a rafed ma c'hounezfed d'al loto pe ar pezh a c'hallje c'hoarvezout ma ne vije ket Breizh aloubet gant Bro-C'hall.

Hervez [[Jouitteau 2009-2024|Jouitteau]] e vez eztaolet gant stummoù damskoazellañ mennozhioù evel ar posublded pe an ezhomm. Gallout a ra merkañ ar verboù damskoazellañ un derez a brobablentez ivez. Er ster-se e servijont evel merkerioù epistemek hag a ziskouez live fiziañs ar c'homzer e-keñver e brezeg. An epistemegezh a c'haller seveniñ er yezh gant meur a elfenn all ouzhpenn ar verboù damskoazellañ, en o zouez adverboù evel 'marteze'. E-touez elfennoù damskoazellañ e brezhoneg e kaver ar verboù (rankout, dleout, faotañ, mennout, fellout, plijout, gallout), predikadoù damskoazellañ a rummadoù disheñvel (anvioù-gwan evel 'dav' pe 'ral', anvioù-gwan-verb evel 'darbet', pe an anv damskoazellañ 'ret') ha stummoù damskoazellañ evel 'na vezañ evit' ([https://arbres.iker.cnrs.fr/index.php?title=Constructions_modales ARBRES : Constructions modales]).

== Verboù damskoazellañ ==

=== Gallout ===
Liesster hag amster eo ar verb ''gallout'' e brezhoneg, evel e meur a yezh all. Gallout a reer kompren ar frazenn ''Il peut venir'' e daou ster disheñvel: ''Posubl eo dezhañ dont'' pe ''Marteze e teuio''.
 
E degouezhioù liesseurt e vez implijet ar verb-se :

==== Evit diskouez ur varregezh fizikel ====

{{:Gant den ebet ne oa bet gellet klevout na gwelout tra}}

==== Evit treuzkas un ezhomm pe ur redi ====

{{:Ar person ne astennas ket e zorn}}

{{:En deizioù ma ne c’helle ket ar wazed mont war vor}}

==== Evit eztaoler asurded pe bosublentez ====

{{:A dra sur n’en doa ket gellet Doue faziañ}}

{{:Ne c'hell ket bezañ bet ruzelloù-mintin o sklêrijennañ an tamm penn-karreg-se}}

{{:E c'hell bezañ, a eilgerie ar maouezed}}

==== Eztaoler ur merzhadur (perception) ====

{{:Dont a rae an oabl lemm da skeiñ ouzh ar prenestri}}

==== Implijet e vez ar stumm dic'hour a verb gallout e brezhoneg evit treiñ verboù raganv gallek ====

{{:Evel en ul lestr e oant}}

{{:Ur predig e c’helled damwelout an traezh}}

=== Rankout ===

==== Mennozh ar rank ====

{{:Diouzh e renk e rank an unan ober}}

==== An ezhomm pe ar redi ====

{{:Kollet o deus ar braz eus o bagadoù hag o holl startijenn}}

==== Ur raktres pe un obererezh gortozet digant unan bennak ====

{{:Ranket he doa mont kuit a-raok na vefe bet sachet ar bark war an tevenn}}

{{:Da bep chomadenn war an douar bras en em gave Tomaz ganto}}

==== Ur gefridi hiniennel pe un dlead moral ==== 

{{:Rankout a rafe Jul mont da birc’hirinaj da Sant-Tujen pa vefe pare}}

{{:daoust ha rankout a ra an unan sentiñ d’e superiored pa zisentont ouzh lezenn Doue?}}

==== Penaos e vez treuzkaset mennozh an dlead e galleg ====

Er yezh seven, e-touez degouezhioù all, degas a ra ar verb ''devoir'' e galleg mennozh an dlead dreist-holl. Gwanaet eo bet implij ar verb ''devoir'' evit ezteurel ur redi, dreist-holl en amzer-vremañ hag en amzer dremenet ledan : war a-seblant e implijer aliesoc'h stummoù evel ''il faut'', ''il fallait'' er yezh voutin [[Darbelnet &amp; Vinay 1993]] (138-139).

Pa implijer''devoir'' en amzer dremenet ledan e galleg ez eus un amsterder etre mennozh an dle hag hini ar ratozh: ''vous deviez rentrer hier'' = ''raktreset e oa e tistrofec'h dec'h''; ''dleet e oa deoc'h distreiñ dec'h ''.

''Devoir'' lakaet en amzer-vremañ a c'hall merkañ un obererezh en amzer-da-zont : ''Je dois le voir demain''.

Eztaoler a ra mennozh an dle ar verb ''devoir'' en amzer-da-zont hag en amzerioù tremenet all estreget an amzer dremenet ledan. 

E degouezhioù zo, eztaolet e vez mennozh ar brobablentez pa implijer ''devoir'' en amzerioù tremenet. 

Ar gallus hag an dic'hallus a stou davet un dlead moral.

==== Mennozh an ezhomm a c'haller degas e brezhoneg gant an araogenn ''da'' e-touez elfennoù all evel-henn ====

{{:En tu all d’ar mein ha d’an dour-c’hwez}}

=== Dleout ===

==== Un obererezh a zo ret hervez ar pezh a zere ([https://niverel.brezhoneg.bzh/fr/meurgorf/?page=1&amp;term=dleout&amp;search%20type=me Meurgorf]) ====

{{:Dleet e oa da bep enezour chom war api}}

{{:Dleet eo dit kas al labour-se da benn}}

==== Disklêriañ kerse diwar-benn un dra a zlefe bezañ graet met n'eo ket bet graet ====

{{:Dleet e oa dezhi kelaouiñ Tomaz ha goulenn e ali}}

==== Deskrivañ un obererezh kaset da benn en un doare dereat, evel m'eo gortozet ====

{{:Alies e veze c’hwitet war ar re all}}

{{:Evel m’eo dleet e priente ar gerent da veilhat un toulladig eurvezhioù}}

==== Diskouez un dellid pe un dra endalc'het da vezañ roet ====

{{:Dellezout a rae un den trist e vefe damantet outañ}}

{{:Santout a rae e oa dleet sentidigezh da Domaz evel ma vez d’ur beleg}}

==== Ober ur vartezeadenn da-geñver un darvoud pe ur fed  ====

{{:Bez’ e tlee ar Gwilherm-se bezañ eus un hir a lignezad hendadoù drouk ha sot}}

== Anvioù-gwan damskoazellañ ==

=== Dav ===

Un anv-gwan damskoazellañ eo ''dav'' ; merkañ a ra un ezhomm posupl pe un dlead moral ([https://arbres.iker.cnrs.fr/index.php?title=Dav ARBRES : Dav])

==== Implijet e vez evit treiñ ar stumm gallek ''il faut'' ====

{{:N’eo ket beleien e oa dav kas dezho}}

{{:Dav e oa d’ar beleg skrivañ ul lizher d’an eskob}}

{{:Dav eo adober pep tra}}

==== Gallout a ra ezteurel ur c'hlozadur poellek (logical conclusion) pe ur vartezeadenn greñv diazezet war fedoù kinniget ====

{{:Dav e vefe d’an dud bezañ drouk da vat}}

== Stummoù damskoazellañ all ==

=== ''Ret'' ===

Ret a zegas mennozh an dlead moral, ar redi lezennel pe an ezhomm boutin. Pa vez liammet gant ar gopulenn, e teu da vezañ ur stumm damskoazellañ ([https://arbres.iker.cnrs.fr/index.php?title=Ret ARBRES : Ret]).

{{:Goude ur pennadig arvar ret}}</text>
      <sha1>c3rklbkg8pi1pyg0fnkk7x0ax1x95hv</sha1>
    </revision>
  </page>
  <page>
    <title>Ostilhoù stil, teknikoù treiñ</title>
    <ns>0</ns>
    <id>524</id>
    <revision>
      <id>2771</id>
      <parentid>2743</parentid>
      <timestamp>2025-12-22T14:45:50Z</timestamp>
      <contributor>
        <username>Alan Kersaudy</username>
        <id>5</id>
      </contributor>
      <origin>2771</origin>
      <model>wikitext</model>
      <format>text/x-wiki</format>
      <text bytes="12018" sha1="s4bj5fmk5lkr25zt3fi0mkc9ddzpb12" xml:space="preserve">= Teknikoù treiñ hervez Vinay ha Darbelnet  =

Goude bezañ displeget meizadoù diazez an droidigezh er pennad kent, e troomp bremañ war-du teknikoù treiñ disheñvel renablet gant Vinay ha Darbelnet:


{| class="wikitable"
|+ Strategiezhioù treiñ pennañ
|-
! Rummad !! Testenn orin !! Toidigezh
|-
| [[Amprest]] || Pennsoner ar bagad eo. || C'est le pennsoner du bagad.
|-
| [[Kalk]] || Senniñ a rae ar bombard. || Il sonnait la bombarde.
|-
| [[Troidigezh ger-ha-ger]] || Elle joue de la guitare. || Senniñ a ra ar gitar.
|-
| [[Trañspozadur]] || La mer avait fini de descendre. || Echu e oa e ziskenn gant ar mor.
|-
| [[Moduladur]] || Ils rient des vaches qui courent. || Ar saout o redek a ra dezho c'hoarzhin.
|-
| [[Kevatalded]] || Pleurer à chaudes larmes. || Gouelañ dourek.
|-
| [[Azasadur]] || Pennsoner ar bagad eo. || C'est le chef d'orchestre.
|}

== An amprest ==

E-touez an holl deknikoù treiñ eo an amprest an hini simplañ. Anvet eo ivez ''treuzkas''. Derc'hel un termen pe un droienn er yezh orin hep e dreiñ a ya d'ober anezhañ [[Rottet &amp; Moris 2018]], 11). Implijout a c'haller an amprest evit krouiñ un efed stilistikel. Da skouer, e c'haller komz eus ''tatami'' pe ''samourai'' e Japan, ''pizza'' pe ''raviolli'' en Itali, ''corrida'' pe ''fiesta'' e Bro-Spagn, ''cowboy'' pe ''sheriff'' er Stadoù-Unanet, hag all, evit treuzkas ur spered lec'hel pe arlivioù sevenadurel resis.

Niverus eo gerioù a orin brezhonek deut en implij boutin e galleg, e Breizh hag e lec'h all. En o zouez e kaver termenoù evel ''bagad, menhir, gwenn-ha-du, fest-noz, korrigan, binioù'' hag all.

Ar pezh a zedenn an troer eo dreist-holl an amprestoù nevez pe zoken ar re bersonel. Da skouer, e c'hellfed implijout termenoù evel ''taksi'' evit chom tost ouzh ar bed modern:

{{:Kemerit un taksi}}

An amprestoù kozh a emdro o ster gant an amzer hag e c'hallont treiñ da vignoned faos. Un nebeud gerioù brezhonek a c'hallfe evel-se touellañ gallegerien a-vihanik, e.g. ''mignon'' a zeu eus ar galleg, ha koulskoude en deus kollet ar ger e ster ''moutik''.

== Ar c'halk==

Ur seurt amprest ispisial diwar ur yezh all eo ar c'halk. E-lec'h enporzhiañ ur ger estren evel m'emañ er yezh orin e vez troet an termen-se, elfenn da elfenn, er yezh tal. Da skouer eo ar ger ''dibenn-sizhun'' ur c’halk eus ''week-end'' saoznek ([[Darbelnet &amp; Vinay 1993]], 6), erruet e brezhoneg dre ''fin de semaine'' gallek.

Hervez Vinay &amp; Darbelnet ez eus daou seurt kalkoù. ''Ar c'halk ezteurel'' a ginnig un doare nevez da frazennañ an traoù, en ur zoujañ avat ouzh urzh ar gerioù boutin er yezh tal. Ur skouer eo ''chemin de fer'', krouet diwar ''railroad'' e saozneg. Ar ger ''hent-houarn'' brezhonek a zo ur c’halk eeun eus an termen gallek. ''Ar c'halk framm'', diouzh un tu all, a ginnig ur patrom nevez a-fed urzh ar gerioù er yezh tal, evel ''skiant-faltazi'' erruet e brezhoneg dre ar saozneg. 

E degouezhioù zo e implijer ar c'halk dre fazi. Hervez [[Gourmelon 2012|Gourmelon (2012, 63)]], eo ur fazi boutin implijout div araogenn dirak ar memes anv, e-giz e gallek: ''avec ou sans son chien, pendant et après le marché, sur et sous la table''. Hervezañ, ne vez ket lavaret e brezhoneg '''gant pe hep e gi''', ''e-pad ha goude ar marc'had, war ha dindan an daol'', abalamour ma ne c'heller ket implijout ''gant'', ''war'' hag ''e-pad'' evel adverboù. Kinnig a ra frammañ frazennoù gant an araogennoù-mañ kentoc'h evel-se:

*Gwelet 'poa anezhañ gant e gi pe heptañ?
*Klasket 'm eus war an daol ha dindan (dindani).
*Komzet 'poa outañ e-pad ar marc'had pe goude?

Ur fazi boutin all eo treiñ ''un peu'' diwar ar galleg evel ''un tammig'' e brezhoneg e degouezhioù ma ranker lavaret ur bannig. Da skouer, ''un tamm bara'', met ''ur banne dour''.

Evit echuiñ, en droidigezh lennegel e c'haller implijout a-dra-sur kalkennoù a zo anezho dija, met un droer evezhiek a rankfe diwall pa ginnig ur c'halk nevez er yezh e-barzh un droidigezh ([[Rottet &amp; Moris 2018]], 15).

== An droidigezh ger-ha-ger ==

En droidigezh ger-ha-ger e troer un destenn orin en ur yezh tal en un doare reizh hag idiomatek, hep derc'hel e kont tra ebet all en tu all d'ar frammoù yezhoniel. Ar skouerioù kinniget aman-dindan a zo boutin a-walc'h:

* J'ai bu un café. &gt; Evet em eus ur banne kafe.
* Pelec'h emaoc'h? &gt; Où êtes-vous?
* Il a rencontré une personne parlant breton. &gt; Kejet en deus gant un den hag a gomze brezhoneg.

Er skouerioù-mañ eo doujet holl reolennoù yezhadurel ar brezhoneg, ha n'eus ket kalz doareoù all da dreiñ ar frazennoù kinniget. Er c'hontrol d'ar c'halkoù, pa seller ouzh un droidigezh ger-ha-ger a seurt-se, n'eo ket anat eo un droidigezh an destenn ginniget; ar frazennoù a seblant naturel er yezh tal.

Koulskoude, mard eo direizh an droidigezh ger-ha-ger, e ranker implijout un doare all da dreiñ. Un droidigezh ger-ha-ger a vez sellet outi evel dibosupl pa dreuzkas ur ster disheñvel pe eo dister, pa vez direizh a-fet yezhadur, pa ne glot ket gant reolennoù ar yezh tarzh, pe pa implij ul live yezh disheñvel da-geñver ar yezh orin.

Da skouer e c'haller treiñ an droienn ''c'hoari mell-droad'' e galleg diwar ar brezhoneg evel ''jouer au foot'', met ''c'hoari biz meud'' ne c'heller ket treiñ evel ''jouer du pouce''. Un droidigezh c'hallek natureloc'h evel ''faire du stop'' a dreuzkasfe ur ster kevatal, anavezet gant an troer diouzh ur sav-poent diavaez d'ar yezh orin ha d'ar yezh tal.

Dre vras ne implijer ket kalkoù evit treiñ elfennoù ar yezh frazeologel, evel troiù-lavar pe krennlavaroù. Dre se, an droienn ''en tenue de Noé'' er skouer amañ-dindan a voe troet evel ''noazh-pilh'' evit treuzkas ar mennozh-se:

{{:Amzer da adtapout al lien kozh ha da lezel ar baotred en noazh-pilh-ran}}

{{:Bezañ gwelet hag adwelet en o noazh-pilh daou gristen bev-mat}}

Koulskoude, e degouezhioù zo, e c'haller kalkiñ troioù-lavar zo war-eeun eus ar galleg d'ar brezhoneg. Da skouer e lavarer ''kouezhañ en avaloù'' e brezhoneg, pehini a zo ur c'halk diwar ''tomber dans les pommes'' gallek.

== Trañspozadur ==

An trañspozadur a zo un teknik treiñ ma vez erlec'hiet unan eus kevrennoù ar prezeg pe eus rummadoù gerioù gant egile etre ar yezh orin hag ar yezh tal hep cheñch ster ar gemennadenn ([[Rottet &amp; Moris 2018]], 15).

Da skouer, er frazenn da heul e voe erlec'hiet verb ''descendre'' an destenn orin gant an anv-kadarn ''diskenn'' er yezh tal:

{{:Echu e oa e ziskenn gant ar mor a veze klevet o skeiñ ouzh ar c’herreg gant stokadennoù kellusket ha kadarn,}}

== Moduladur==

Ar moduladur a zo un teknik treiñ hag a ziskouez ur sav-poent disheñvel war un darvoud evit ezteurel ar memes mennozh en ur zerc'hel e ster ([[Rottet &amp; Moris 2018]], 19).

Er skouerioù kinniget amañ e weler e voe cheñchet ar rener etre ar yezh orin hag ar yezh tal, met chomet eo digemm ster ar gemennadenn:

{{:Ar saout o redek a ra dezho c’hoarzhin.}}

{{:Ne c’helle ket lavarout e fazie ar feiz d’an enezourien}}

== Kevatalded ==

Hervez [[Rottet &amp; Moris 2018|Rottet ha Moris (2018, 25)]] e servij ar gevatalded dreist-holl da dreuzkas troiennoù eus ar yezh frazeologel, evel ar c'hrennlavaroù, ar c'hlichedoù hag an troioù-lavar. En degouezhioù-se eo kefridi an troer kavout un droienn a glot a-fet ster gant ar yezh tal. Sellomp ouzh skouerioù kevatalded tennet eus ar c'horpus troidigezhioù.

Amañ e voe troet ''aux trois quarts sourd'' evel ''bouzar-kloc’h'':

{{:Tostaet e oa Tomaz ouzh gwele-kloz e dad-kozh}}

Er frazenn da heul e voe treuzkaset mennozh ''pleurer à chaudes larmes'' gant an droienn'' gouelañ dourek'':

{{:Un eurvezh diwezhatoc’h, pa voe Gwilhom Gourvenneg, tad Tomaz, e penn an enezourien}}

''Ouvert à tous les vents'' a voe troet amañ evel ''digor d'ar pevar avel'':

{{:War an enez digor d’ar pevar avel ha digollet ken kaer gant noz sioul miz Gwengolo}}

Evit treiñ an droienn c'hallek ''de but en blanc'' e lakas an droerez an droienn gevatal ''krak-ha-berr'':

{{:D’ar Yaou ez eas Tomaz betek ti Gwilherm ha krak-ha-berr e c’houlennas ar pezhioù aour digantañ}}

''Regarder à la dérobée'' a c'haller treiñ evel ''sellet dre laer'':

{{:Va Dougwe, da belea e yez da busu toud an traou-ze}}

== Azasadur ==

An azasadur a zo ur strategiezh treiñ a implijer evit treuzkas elfennoù n'eus ket anezho e sevenadur ar yezh tal [[Rottet &amp; Moris 2018|(Rottet ha Moris 2018, 26)]]. 

Ar skouer amañ-dindan a ziskouez penaos e c'haller treuzkas unan eus ar modoù boutin da saludiñ an dud  e Breizh en ur implijout an azasadur:

{{:Mont a ra ganeoc'h, Aotrou Tomaz}}

Implijout an azasadur a c'haller ivez evit treuzkas elfennoù lec'hel pe rannyezhel:

{{:N'eo ket gwelet mat ar Mabichigoù Mareoñ en ti-mañ}}

= Teknikoù treiñ all =

Ouzhpenn ar strategiezhioù treiñ diazez kinniget gant Darbelnet ha Vinay e plijfe din eztaoler un nebeud teknikoù all a gavan talvoudus.

== Astenn ==

An teknik-mañ a servij da resisaat ster ur ger en destenn troet en ur ouzhpennañ gerioù war e lerc'h. Talvoudus e c'hall bezañ pa vez liesster ur ger er yezh tal ha neket er yezh orin. Da skouer, evit treiñ ar ger ''réservoire'' e saozneg diwar ar galleg, eo gwelloc'h lavaret ''water tank'' hag argas an amsterder a zegasfe ar ger ''tank'' e- unan, pe hini a lakafe da soñjal er c'harr milourel.

== Treiñ dre nac'hañ an enep-ster ==

Treiñ dre nac'hañ an enep-ster a zo un doare da dreiñ un elfenn gadarn diwar ar yezh orin gant un elfenn nac'h er yezh tal, pe er c'hontrol, hep cheñch ster ar frazenn orin.

== An didroc'hañ ==

An didroc’hañ a zo un teknik treiñ lec'h ma ranner ar frazenn orin e div frazenn pe muioc'h frazennoù bihanoc'h.

Ar frazenn-mañ zo bet didroc'het e div evit resisaat al liamm etre ar rener ''le prêtre'' hag ar renadenn dra ameeun ''la piété de ses ouailles'':

{{:Edo ar beleg o soñjal e deoliezh e zeñved}}

Ma vije dalc'het stumm ar frazenn orin en droidigezh vrezhonek ne vefe ket sklaer petra zo o sevel ''dizalc'h, diamen ha glan'' - ''deoliezh e zeñved'' pe ''an heol''.

E galleg eo anat e komzer diwar-benn ''deoliezh'' a-drugarez da reizh gwregel ar ger ''piété'' : ne vijet ket bet posupl lavaret ''le soleil lointaine''.

E brezhoneg n'eo ket anat reizh ar ger ''deoliezh'' e kenarroud-mañ, rak n'eus kemmadur ebet goude ''o sevel''.

An doare disheñvel da ziskouez al liamm-se a vefe ouzhpennañ ''hag'':

Edo ar beleg o soñjal e deoliezh e zeñved o tivogediñ er vrumenn ha dindan an heol [hag] o sevel, dizalc'h, diamen ha glan.

Marteze he deus dibabet an droerez troc'hañ ar frazenn e div evit chom hep adlavaret ''ha'' teir gwech : […] ha dindan an heol hag o sevel, dizalc'h, diamen ha glan.


E brezhoneg e c'hall ar ger ''seizet'' bezañ un anv pe un anv-gwan. Evit diskouez eo ''seizet ha bouzar-kloc'h'' an tad-kozh ha n'eo ket ar gwele e voe krouet div frazenn en droidigezh vrezhonek:

{{:Tostaet e oa Tomaz ouzh gwele-kloz e dad-kozh}}

== Ar stagañ ==

Ar stagañ eo kontrol an didroc'hañ. 

Amañ eo bet kendeuzet un nebeud frazennoù gallek en ur frazenn nemeti en droidigezh vrezhonek.

{{:Bez’ e oa kozhidi o komz en o-unan hag o tibunañ ar pezh o dije lakaet}}

Strizh ar c'henarroud evit kregiñ ur frazenn e brezhoneg gant ur rannig-verb.

Posupl e vije lakaat ur pik ha kregiñ al lavarenn nevez gant an anv, an anv-gwan hag ar verb:

[…] bugale sentus ha doujus e oant, eürus e oant […], ober a rafent o seizh gwellañ […].

= Ostilhoù stil =

Ar bazenn gentañ da astenn ar pennad-mañ a vefe kinnig ostilhoù stil disheñvel e brezhoneg, evel ledanvad hag all. Pouezus-bras eo studiañ pennad [[Le Berre 2011]] war al litote.

== Ledanvad ==

Er skouer kinniget amañ dindan e komzer diwar-benn an dud e-barzh an iliz, ha neket ar savadur:

{{:Gant ur froud nemetken e tileunie an ilizad}}

Hag en degouezh-mañ ez eus un hollekadur pa reer kaoz eus strollad an dud a zo perzh d'ar barrez:

{{:E selaou a rae ar barreziad hep souezhiñ, gant un evezh feal}}</text>
      <sha1>s4bj5fmk5lkr25zt3fi0mkc9ddzpb12</sha1>
    </revision>
  </page>
  <page>
    <title>Araogennoù</title>
    <ns>0</ns>
    <id>525</id>
    <revision>
      <id>2745</id>
      <parentid>2744</parentid>
      <timestamp>2025-09-01T16:30:14Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <comment>/* Digoradur */</comment>
      <origin>2745</origin>
      <model>wikitext</model>
      <format>text/x-wiki</format>
      <text bytes="4799" sha1="e4pcivxg385jhzfk721vm3z9i06i567" xml:space="preserve">= Digoradur =

An [[araogenn]], hervez [[Kervella 1995|Kervella (1995, 333)]], a zo «ur ger hag a vez lakaet dirak ur ger all — [[anv-kadarn]], [[anv-verb]], [[anv-gwan]] pe adverb — evit e liammañ e doare pe zoare ouzh ur ger all a zeu a-raok». Koulskoude e kaver skouerioù ma ne ra ket un araogenn al liamm gant ur ger all a zeu a-raok, evel pa grog ur frazenn gant un araogenn (''Da skouer'', ''War a seblant''...). Un termenadur simploc'h a zeskrivfe an araogennoù evel ur rummad gerioù a dalvez da lec'hiañ, en amzer pe en un egor bennak (fizikel, arouezel, darempredel hag all) da nebeutañ un [https://arbres.iker.cnrs.fr/index.php?title=Argument arguzenn] a zo staget outi. Anvet e vez araogenn peogwir e teu an araogennoù a-raok an arguzenn a dalvez da lec'hiañ, koulskoude e c'haller kavout gerioù heñvel lec'hiet goude an arguzenn a zaveont outi (''Sellet a rin goude'', ''Mont kuit'', ''Mont en-dro'' hag all), ma c'haller o envel [https://arbres.iker.cnrs.fr/index.php?title=Postpositions ''lerc'hennoù''] neuze. Evel ma lavar Kervella, e c'hoarvez alies d'an araogennoù bezañ etre arguzennoù disheñvel, pa dalvez neuze da dermeniñ natur an darempred etrezo.

Evel ma voe meneget gant [[Rottet &amp; Moris 2018|Rottet ha Moris (2018, 65)]], n'eo ket anat a-wechoù kavout an araogenn reizh er yezh tal, dreist-holl pa droer ur frazenn pe un [[troienn|droienn]] resis. Er pennad-mañ e vo kinniget un nebeud doareoù posupl da implijout ul lod eus araogennoù brezhonek diwar skouerioù tennet eus ar c'horpus troidigezhioù. 

E degouezhioù zo e implijer un araogenn gevatal er yezh orin hag er yezh tal:

{{:Paol, emañ ho koan war an daol}}

E degouezhioù all, avat, e implijer araogennoù disheñvel er yezh orin hag er yezh tal:

{{:Aon en deus rak ar mor}}

{{:Ur c'harter yac'h, ha bev ouzhpenn}}

Bez' ez eus ivez degouezhioù ma vez un araogenn en ur yezh hag ezvezant en eben:

{{:An heol war e ziskar a lakae anat roufennoù he dremm dreut}}

Er skouer roet amañ-dindan e implij ur yezh ar renadenn dra eeun, hag eben — ar renadenn dra ameeun.

{{:Tomaz a skoas e veilh-dorn war an daol}}

== En ==
=== Merkañ dalc'had gant an araogenn en ===

Gallout a ra servijout an araogenn ''en'' da lakat pouez war an dalc'had, en degouezh-mañ resis danvez ul lestr:

{{:Ha padal e konte an holl en doa kavet ur peñse, ur varilh, malaga pe rom ennañ}}

Disheñvel e vefe ster ar frazenn ''ur varilh malaga pe rom'' hepken, rak talvezout a rafe e komzer diwar-benn al lestr end-eun ha neket e zalc'had.

Un doare all da dreuzkas mennozh al lestr leun a vefe skrivañ ''ur varilhad malaga pe rom''. Muioc'h a ditouroù diwar-benn ar stumm-se a zo kinniget [[Lostgerioù|amañ]].

== Gant ==

=== Merkañ an dalc'h ===

Liammet eo implij ar stumm ''gant'' evit treiñ ''détenir'' gant ster ar verb-se e galleg: «avoir entre les mains, à sa disposition, légalement ou illégalement quelque chose qui appartient à autrui» [https://www.cnrtl.fr/definition/d%C3%A9tenir Geriadur CNRTL].

Ne dalvez ket ''détenir'' bezañ perc'henn war un dra, met kentoc'h kaout un dra en e zalc'h. Ne c’haller ket implijout ar verb ''kaout'' er ster-se.

{{:Ul lizher a oa gantañ en e zorn}}

{{:Ganto ez eus ur skiant efreizhus}}

= Stagelloù araogenn =

== En desped (da) ==

Ar [[stagell araogenn]] ''en desped (da)'' a glot gant ''cependant / malgré / en dépit'' de e galleg.

{{:En desped da se e klaskas troiata}}

{{:Skedus e oa an oabl}}

== Araogenn + ''a'' + verb ==

Pa vez lakaet un araogenn + a + verb, ''a'' a zo ur berradur evit ''ar pezh a''.

=== war a === 

Implijout a c'haller an araogenn '''''war''''' dirak ar rannig verb '''''a''''' gant ar ster '''''war a pezh a lavar ar vemor''''':

{{:War a lavar ar vemor e oa alc’hwedered o kanañ}}

{{:Hounnezh ne zeu ket alies d'an oferenn, war a gredan}}

Ar skouer-se a ziskouez penaos e teu un [[islavarenn-stag]] da vezañ un [[islavarenn-stag hep penn]].

= Da lenn pelloc'h war ar gudenn =

Ar pennad-mañ a c'hallfed astenn gant an oberennoù da-heul:

* Gourmelon, Yvon. 2012. 'Div araogenn dirak ar memes anv', Notennoù yezhadur, Al Liamm (éd.), 63-66. [adembannet e 2008. Al Liamm 368, 81-84].
* Gourmelon, Yvon. 2012. 'Displegañ an araogennoù pe chom hep ober ?', Notennoù yezhadur, Al Liamm, 59-62.
* Morin, Guillaume. 2024. Studiañ un nebeud araogennoù brezhonek diwar skridoù eñvorennoù Jarl Priel, ms. master, u. Rennes II
* Rottet, Kevin J. 2020. 'Complex prepositions in Breton', Benjamin Fagard, José Pinto de Lima, Dejan Stošić, &amp; Elena Smirnova (éds.), Complex Adpositions in European Languages: A Micro-Typological Approach to Complex Nominal Relators, Series Empirical Approaches to Language Typology (EALT) Vol 65, Berlin: De Gruyter, 195-231.

[[Rummad: Pennadoù]]</text>
      <sha1>e4pcivxg385jhzfk721vm3z9i06i567</sha1>
    </revision>
  </page>
  <page>
    <title>Lostgerioù</title>
    <ns>0</ns>
    <id>532</id>
    <revision>
      <id>2752</id>
      <parentid>2751</parentid>
      <timestamp>2025-09-01T16:38:49Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2752</origin>
      <model>wikitext</model>
      <format>text/x-wiki</format>
      <text bytes="3074" sha1="4jorp1sbs5wvixck59af4fhvlag74eq" xml:space="preserve">= Digoradur =

Hervez [[Kervella 1995|Kervella (1995, 425)]], ur yezh a zo enni un niver gerioù-diazez, gwriziennoù ger pe c'hoazh pennrannoù, hag un niver kalz brasoc'h a c'herioù savet dizar ar-se. Renabliñ a ra doareoù disheñvel da stummañ gerioù e brezhoneg, en o zouez:

* Dre zeveradur: gerioù nevez (verboù, anvioù, anvioù-gwan hag all) a c'haller sevel en ur stagañ dibennoù-ger ouzh ar benn-rann;
* Dre astenn talvoudegezh ar gerioù a zo anezho dija;
* Dre gevrennadur.

== Lostger ''ad/iad'' ==

=== Pouezañ war hirder ur prantad amzer ===

Al lost-ger-mañ a c'haller stagañ ouzh un niver evit pouezañ war hirder ur prantad amzer:

{{:Arabat e oa ankouaat, emezañ, he doa an enez bet e veleg dek vloavezh-pad}}

{{:Ar sulvezhiad a-bezh e voe un dibunadeg enezourien e ti Gourvenneg}}

Anvioù-kadarn a c'hell bezañ [[Deveradurezh|deveret]] diwar niveroù en ur implijout al lostger-mañ. ''Un dekvloavezhiad'' er skouer lakaet amañ dindan a glot gant ''dix années'' e galleg ha neket ''dix ans'', peogwir e pouezer war ar fed eo tremenet ar prantad-se pe war an darvoudoù c'hoarvezet d'ar mare-se kentoc'h eget merkañ un niver a vloavezhioù hepken:

{{:Un dekvloavezhiad}}

Un tu all da bouezañ war hirded ur prantad amzer eo ouzhpennañ an adverb pouezañ ''-pad'':

{{:Arabat e oa ankouaat, emezañ, he doa an enez bet e veleg dek vloavezh-pad}}

=== Merkañ an dalc'had ===

Posupl eo ouzhpennañ al lostger ''-ad''/''-iad'' d'un anv e brezhoneg evit merkañ e zalc'had. Bez ez eus un diforc'h etre ''ul loa arc'hant'' hag  ''ul loiad arc'hant''; ''ul loa'' a verk an danvez, hag ''ul loiad'' — ar pezh a zo e-barzh. 

E degouezhioù zo e c'haller merkañ an diforc'h etre ul lestr goulo pe leun gant al lostger-mañ, pe pouezañ war ar pezh a zo e-barzh:

{{:Dont a reas peñse d’an aod, roeñvoù, tammoù kouc’h, ur c’hanod e ratre vat, tonelladoù dour mat}}

En nebeud degouezhioù e c'haller merkañ an dalc'had e gallek gant ''ée'', evel ''cuillerée'', ''bouchée'' hag all. Koulskoude, n'eo ket reoliek ar sistem-se e galleg: da skouer, ne vez ket lavaret ''une verrée'' met ''un verre de''. A-wechoù e vez degaset gant ''ée'' ur cheñchamant ster: ar ger ''nuitée'' ne dalvez ket mui padelezh an noz, met kentoc'h kementad a nozvezhioù tremenet en ul leti ([https://www.cnrtl.fr/definition/Nuit%C3%A9e Geriadur CNRTL]).

Un doare all da verkañ an dalc'had e brezhoneg a zo displeget [[Araogennoù#Merkañ dalc'had gant an araogenn en|amañ]].

=== Eztaoler ul ledanvad ===

En ur heuliañ ar memes patrom e c'hall ''-ad/-iad'' treiñ ul [[ledanvad]] gallek.

Da skouer e komzer amañ diwar-benn an dud e-barzh an iliz, ha neket ar savadur:

{{:Gant ur froud nemetken e tileunie an ilizad}}

Hag en degouezh-mañ ez eus un hollekadur pa reer kaoz eus strollad an dud a zo perzh d'ar barrez:

{{:E selaou a rae ar barreziad hep souezhiñ, gant un evezh feal}}

== Al lostger ''at'' ==

Al lostger ''at'' a c'hall servijout evit lakaat un anv-gwan da vezañ ur ger estlammañ:

{{:Bravat tra, diaesat tra avat}}</text>
      <sha1>4jorp1sbs5wvixck59af4fhvlag74eq</sha1>
    </revision>
  </page>
  <page>
    <title>Ar fokus</title>
    <ns>0</ns>
    <id>528</id>
    <revision>
      <id>2759</id>
      <parentid>2758</parentid>
      <timestamp>2025-09-01T16:52:16Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <comment>/* Fokus degaset gant stummoù [clivées?] */</comment>
      <origin>2759</origin>
      <model>wikitext</model>
      <format>text/x-wiki</format>
      <text bytes="2855" sha1="2154g55gv88ahq1lij7714qwg1p4r3w" xml:space="preserve">== Ar fokus a c'haller merkañ gant urzh ar gerioù e brezhoneg ==

Ar fokus a c'haller merkañ gant urzh ar gerioù. Emañ plas ar fokus e deroù ar frazenn a-raok ur rannig-verb e brezhoneg peurliesañ  ([https://arbres.iker.cnrs.fr/index.php?title=Focus Arbres : Focus]).

{{:Arvariñ a ra war testeni e zaoulagad hag a welas an nevez amzer war an enez}}

{{:Met hiziv ne zlee tra ebet e zerc'hel war an enez}}

Er frazenn c'hallek emañ ar [[fokus kontrastañ]] war ''aujourd'hui''. Merket eo gant ul [[lavarenn gennet]].

E brezhoneg eo bet lakaet ''hiziv'' e deroù ar frazenn evit merkañ ar fokus.

{{:En devezh-se ne oa bet den oc’h en em gavout gant Ivineg}}

{{:E-pad an nozvezhioù tourmant e soñj gant an enezourien e vez eneoù ar re veuzet er raz o ouelañ}}

{{:Soublet e zaoulagad e selaoue e vestr o teskrivañ dezhañ e zomani speredel da zont}}

{{:Gant ar serr-noz e c’hoarvezas gantañ mont tre en iliz}}

== Fokus degaset gant stummoù skaret ==

Er skouer-mañ e voe lakaet ar fokus war ar rener en ur implijout ar stumm skaret hag an araogenn ''sed''.

{{:E dibenn e drede bloavezh, sed aze Ann ar Berr o vont da sevel linennoù}}

Amañ e voe implijet ''an hini eo'' evit pouezañ war ar fokus.

{{:Hag ur vaouez an hini eo, lakaet gant ar person da re zevot}}

Merket eo ar fokus kontrastañ gant ur [[stumm skaret]] amañ, e brezhoneg hag e galleg:

{{:N’eo ket beleien e oa dav kas dezho}}

== Plas ar fokus cheñchet gant adverboù ==

Adverboù kreizennus a c'hall cheñch plas fokus ar frazenn:

{{:Piv 'oar ha ne gavfe ket e repu er follentez}}

Ouzhpennet e voe an adverboù ''kentoc'h'' (eget) evit lakaat ar fokus war ar memes elfenn hag er frazenn orin.

== Fokus degaset gant raganvioù heklev ==

Raganvioù heklev a c'hall merkañ ar fokus ivez:

{{:Pa gie e zeñved kaezh da selaou mouezh Doue paneveken}}

== Fokus degaset gant ur raganv diskouez ==

{{:Kentañ gwech en doa Tomaz gwelet ar beleg a vent vras-mañ}}

== Fokus merket gant raganvioù gour ==

Er frazenn c'hallek amañ dindan e voe merket ar fokus kontrastañ gant ur raganv gour dizalc'h ''lui'' (pauvre terrien):

{{:Ganto ez eus ur skiant efreizhus}}

Implijet en deus an troer an araogenn ''anezhañ'' evit treuzkas ar mennozh-se, koulskoude e hañval kollet an elfenn keñveriañ. Un doare d'e virout a c'hellfe bezañ ouzhpennañ ar raganv kreñv ''-eñ'': Ganto ez eus ur skiant efreizhus hag ar paourkaezh douarad anezhañ ne zalc'h ket [-eñ] penn outo.

{{:Evel-se neuze ar pec’her brudet a oa anezhañ}}

{{:Met skouer e vreur a vire outañ da grial e zisplijadur}}

== Fokus kontrastañ diskouezet gant urzh ar gerioù ==

Amañ e weler ur fokus kontrastañ, rak heñvel eo stumm an div lavarenn er frazenn-mañ, met disheñvel eo ar rener hag ar renadenn dra eeun.

{{:D’ar beleg eo ar c’hofesa, d’ar parrezian e widre}}</text>
      <sha1>2154g55gv88ahq1lij7714qwg1p4r3w</sha1>
    </revision>
  </page>
  <page>
    <title>Treuzkas mennozh an dalc'h e brezhoneg</title>
    <ns>0</ns>
    <id>534</id>
    <revision>
      <id>2205</id>
      <parentid>2193</parentid>
      <timestamp>2025-03-14T16:20:04Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2205</origin>
      <model>wikitext</model>
      <format>text/x-wiki</format>
      <text bytes="651" sha1="0hylfpsz1ewv5tjegbefai9btzc98oc" xml:space="preserve">== Mennozh an dalc'h treuzkaset gant ''e-kerz'' ==

Mennozh an dalc'h a c'haller diskouez gant an [[araogenn]] ''kerz'', dreist-holl pa gomzer eus traoù difetis. 

{{:Galloud ur beleg a oa en e gerz}}

{{:Stouet war an aoter ne oa ket mui frazennoù latin en e gerz}}

== Un anv-gwan doareañ gallek troet e brezhoneg gant ur stumm perc'hennañ ==

{{:War an douar bras, tiez tud, atantoù o tiskouez paourentez}}

== Ar stumm ''gant + bezañ'' ==

Implijout a c'haller an araogenn ''gant''  gant ar verb ''bezañ'' evit diskleriañ an dalc'h war un dra, fetis pe difetis.

{{:Hep tizhout gloar Menez-Mikael oc'h astenn a-us lec'hed an traezhennoù}}</text>
      <sha1>0hylfpsz1ewv5tjegbefai9btzc98oc</sha1>
    </revision>
  </page>
  <page>
    <title>Doareerien perc'hennañ</title>
    <ns>0</ns>
    <id>533</id>
    <revision>
      <id>2770</id>
      <parentid>2769</parentid>
      <timestamp>2025-12-22T08:55:29Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2770</origin>
      <model>wikitext</model>
      <format>text/x-wiki</format>
      <text bytes="3475" sha1="hhbmhvxzq3yih2l88o97jb582x19qx4" xml:space="preserve">== Terminologiezh ==

Meur a dermen a zo evit komz eus gerioù perc'hennañ (''ma, da, e, he'' hag all). E galleg e vez graet ''déterminants possessifs'' anezho, daoust m'o c'haver dindan an anvioù ''pronoms possessifs'' pe ''adjectifs possessifs'' ivez ([https://arbres.iker.cnrs.fr/index.php?title=D%C3%A9terminants_possessifs#Terminologie Jouitteau 2009-2025]).

E brezhoneg e reer ''anvioù-gwan perc'hennañ anezho'' kentoc'h eget ''raganvioù perc'hennañ''. Kervella ([[Kervella 1995|1995, 259-260]]) a zispleg n'eus ket a wir raganvioù-perc'hennañ e brezhoneg. Hervezañ, e stummoù evel ''ma hini'', ''da hini, ''e hini'', ''he re'' h.a. n'eus nemet un anv-gwan perc'hennañ (''ma, da, e'' hag all) hag ur ger diskouezañ (''hini, re'') lakaet war e lerc'h.

Evel displeget gant Jouitteau [https://arbres.iker.cnrs.fr/index.php?title=D%C3%A9terminants_possessifs (2009-2025)], ne c'hallont ket bezañ ''anvioù-gwan perc'hennañ'' na ''raganvioù perc'hennañ'', dre ma ne erlec'hiont morse an anv-gwan pe an anv. 

War a seblannt n'eus ket a droidigezh vrezhonek resis ebet evit an termen ''déterminants possessifs'' evit ar mare. E [[KAG 2016]] e kinniger ''ger spisaat'' evit ''déterminant'' ha ''ger perc'hannañ'' evit ''possessif''. Posupl e vefe implijout ''gerioù spisaat perc'hennañ'' evit komz eus ''déterminants possessifs''. Mod all e kaver an termen ''doareer'' e [https://devri.bzh/recherche/?q=doareer&amp;submit= Devri] kinniget gant [[Kervella 1962]]. Etre an div opsion-mañ e hañval skañvoc'h ''doareer perc'hennañ'', pehini a vo implijet el labour-mañ.

== Gerioù-mell gallek troet gant doareerien perc'hennañ e brezhoneg ==

Ar gerioù-perc'hennañ a implijer alies e brezhoneg pa vez implijet kentoc'h ur ger-mell e galleg evit diskouez ar berc'henniezh:

{{:War an douar bras, tiez tud, atantoù o tiskouez paourentez}}

{{:E dibenn e drede bloavezh, sed aze Ann ar Berr o vont da sevel linennoù}}

(An trede bloavezh ma oa ar person war an enez)

{{:Sevel a reas e zorn da sec’hiñ e dal; e-lec’h sec’hiñ e dal e reas sin ar groaz}}

Er skouer da heul e voe miret stumm unan an anv gant ar ger-mell (''la tête'') e galleg evit komz eus ur strollad tud. 

{{:Koazezañ a reont war voudennoù uhelik}}

E troidigezh vrezhonek ar frazenn resis-mañ e voe lakaet an anv-kadarn el liester, diaraoget gant un doareer perc'hennañ (''o fennoù''). Koulskoude e kaver skouerioù lec'h m'eo dalc'het ar stumm unan e degouezhioù a-seurt-se, evel er frazenn ''Dudiusoc’h eo da'm skouarn klevet al labous o kanañ gae war beg e skourr, eget youc'herezh paotred kêr, savet ar banne d’o fenn'' [https://niverel.brezhoneg.bzh/br/meurgorf/30821 Meurgorf]. 

Muioc'h a skouerioù a ranker kavout evit resisaat ar patrom implijet aliesoc'h.

== Anvioù noaz gallek troet gant doareerien perc'hennañ e brezhoneg ==

Pa implijer un [https://arbres.iker.cnrs.fr/index.php?title=Noms_nus#Terminologie anv noaz] e galleg e c'haller ouzhpennañ un anv-gwañ perc'hennañ en droidigezh vrezhonek:

{{:Ar prenestri bihan hag a zalc'h bac'het en aer ar yenien}}

== Doareerien perc'hennañ implijet e brezhoneg pa gomzer diwar-benn saviadoù ar c'horf ==

{{:Treiñ a rae he c’hein ha kentizh e kroge an dud bet e traoñ an iliz da dremen er vered}}

{{:Tri gwaz en o c’hoazez war skabelloù a reas plas dezhañ}}

{{:Da Sul vintin, abred-tre, en em dolpe an dud en iliz}}

{{:Ne oa ket Tomaz o vouslavarout gerioù pediñ war e zaoulin}}</text>
      <sha1>hhbmhvxzq3yih2l88o97jb582x19qx4</sha1>
    </revision>
  </page>
  <page>
    <title>Stummoù a rener faos</title>
    <ns>0</ns>
    <id>543</id>
    <revision>
      <id>2760</id>
      <parentid>2563</parentid>
      <timestamp>2025-09-01T16:54:22Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2760</origin>
      <model>wikitext</model>
      <format>text/x-wiki</format>
      <text bytes="742" sha1="a3je89a1efndhdtlmo7r36tox1n89x0" xml:space="preserve">"A-wechoù e c'haller kaout e penn ul lavarenn gerioù hag o deus an neuz da vezañ rener pe renadenn eeuun d'ar verb, hag en deus koulskoude ur rener pe ur renadenn eeun all" ([[Kervella 1995]], 393):

{{:Ha gwelet e vo ar pezh a vo gwelet}}

= Terminologiezh =

Ar ger-diaraok n'eo na rener na renadenn eeun ([[Kervella 1995]], 420-421)

== Implijoù a stummoù a rener faos en droidigezh vrezhonek ==

=== Deskrivañ an neuz ===

{{:Kentañ gwech en doa Tomaz gwelet ar beleg a vent vras-mañ}}

{{:Duard e oa, bihan e vent hag unton e vouezh}}

=== Treiñ lavarennoù kenurzhiet ===

{{:Ha neuze morlusenn o tont, ken gleb hag un aod goude al lanv}}

{{:Klevet e veze an avel-viz o krozal evel ur c’hi}}

{{:Edo he mab war he seulioù}}</text>
      <sha1>a3je89a1efndhdtlmo7r36tox1n89x0</sha1>
    </revision>
  </page>
  <page>
    <title>Amzer</title>
    <ns>0</ns>
    <id>544</id>
    <revision>
      <id>2249</id>
      <parentid>2248</parentid>
      <timestamp>2025-03-19T15:46:54Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <comment>/* Stumm 'pare da' evit kinnig un obererezh darig */</comment>
      <origin>2249</origin>
      <model>wikitext</model>
      <format>text/x-wiki</format>
      <text bytes="1411" sha1="61s4xy27lq0p92c1c4uwp3fcb2bdjcb" xml:space="preserve">== ''War'' + anv-verb implijet evit merkañ padelezh ur c'hemm ==

Ar stumm '''''war'' + anv-verb''' a implijer evit merkañ padelezh ur c'hemm pe eztaoler an obererezh a c'hallfe c'hoarvezout pe a c'hoarvezo a-benn nebeut.

{{:War wanaat, war ziviañ ez ae trolinennoù an tiez}}

== Ar stumm-danevelliñ implijet e brezhoneg evit treiñ lavarennoù en amzer dremenet ==

Ar [[stumm-danevelliñ]] a zo ur stumm ma implijer un anv-verb e-lec'h ur verb displeget.

{{:Hag eñ hag eilgeriañ hep mui ken}}

{{:“Va breudeur ker,” emezañ dezho, ha kregiñ neuze gant ur brezegenn}}

{{:Tostaat a reas ar sakrist ouzh ar prenestrig hag arvestiñ ouzh an tevenn touz, ar reier, an oabl glas}}

== ''War-nes'' a ginnig un obererezh darig ==

An araogenn ''war-nes'' a glot gant sur ''le point de (faire qch)'' e galleg. Kinnig a ra un obererezh a c'hoarvezo diozhtu.

{{:Bremañ e kave gantañ e oa kaer ar plac’h-se}}

Implijet e c'hall bezañ ivez evit treiñ an [[amzer dremenet ledan]]:

{{:War-nes mont kuit e oa}}

== Stumm ''pare da'' evit kinnig un obererezh darig ==

Tost eo ar stumm-mañ ouzh an hini meneget a-us. ''Bezañ war ar pare'' a dalvez bezañ prest d'ober un dra bennak,  ''être sur le point de faire quelque chose'' e galleg.

{{:D’ar Sul, pa ’n em gavas ar barreziad evezhiek dirazañ, pare da vezañ bamet gantañ}}

{{:E-lec’h se e oant bev holl, holl e oant aze war an tevenn}}</text>
      <sha1>61s4xy27lq0p92c1c4uwp3fcb2bdjcb</sha1>
    </revision>
  </page>
  <page>
    <title>Doare</title>
    <ns>0</ns>
    <id>550</id>
    <revision>
      <id>2237</id>
      <parentid>2236</parentid>
      <timestamp>2025-03-19T15:12:22Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2237</origin>
      <model>wikitext</model>
      <format>text/x-wiki</format>
      <text bytes="1198" sha1="iugdx7pdwz6xojvabsinxtg45pxm77n" xml:space="preserve">== Doare-divizout ==
=== Doare-divizout implijet e brezhoneg evit treiñ ur stumm gant ''si'' diwar ar galleg ===

E galleg e implijer an amzer dremenet ledan pe an amzer a-vremañ goude ''si''. E brezhoneg e c'haller implijout an doare-divizout:

{{:Koazezañ a reont war voudennoù uhelik}}

== Subjonctif ==

N'eus ket a subjonktif e brezhoneg. Doareoù disheñvel a implijer e brezhoneg da eztaoler stadoù diwir evel ar c'hoant, an het, ar bosublded, an ezhomm, ar varn, ar sav-poent pe un obererezh ha n'eo ket c'hoarvezet c'hoazh [https://arbres.iker.cnrs.fr/index.php?title=Subjonctif Arbres:Subjonctif]. 

=== Stumm gant rener + ''o'' + anv-verb ===

{{:Ne c'hell ket bezañ bet ruzelloù-mintin o sklêrijennañ an tamm penn-karreg-se}}

=== Stumm gant ''da'' + anv + anv-verb ===

{{:En enez edo Doue a-raok d’ar beleg dilestrañ}}

=== Talvoudegezh ar subjonktif degaset gant an doare-divizout e brezhoneg ===

{{:Kemennet gant ur vouezh skiltr e veze dibunet ar mennadoù pediñ gant ar peñse}}

== Lavarenn estlammañ ==

=== ''Na(g'') ===

{{:Nag un distan!}}

{{:Nag ur fazi kemer ar barrez-se!}}

{{:Nag ur bevez! a veze lavaret da Frañsez Gwilherm}}

{{:Nag a draoù a ouie!}}</text>
      <sha1>iugdx7pdwz6xojvabsinxtg45pxm77n</sha1>
    </revision>
  </page>
  <page>
    <title>Tu-gra, tu-gouzañv</title>
    <ns>0</ns>
    <id>546</id>
    <revision>
      <id>2228</id>
      <parentid>2226</parentid>
      <timestamp>2025-03-14T18:21:01Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <comment>/* Tu-gouzañv brezhonek implijet evit treuzkas ar fokus kontrastañ */</comment>
      <origin>2228</origin>
      <model>wikitext</model>
      <format>text/x-wiki</format>
      <text bytes="1531" sha1="8zyrqynoxu4w2gyr705dot0120gjnv4" xml:space="preserve">= Tu-gouzañv =
== Tu-gouzañv brezhonek implijet evit treuzkas ar fokus ==

{{:Gantañ e vo enaouet an tanioù ha gant ar re all e vo peurechuet e labour}}

Implijet e voe an tu-gouzañv en droidigezh vrezhonek-mañ evit treuzkas ar [[fokus kontrastañ]] dre ziskouez un enebiezh etre an hini a enaou an tanioù hag ar re a beurechuo al labour.

{{:Moarvat en doa bet penitiour an enez, mard e oa bet karet gant Doue}}

== Tu-gouzañv implijet e brezhoneg evit pouezañ war ar stumm boutin a verb bezañ ==

{{:Sorc’hennet e veze e vemor gant jestroù e vestr}}

En ur lakaat an tu-gouzañv amañ e c'haller implijout stumm boutin ar verb bezañ evit lakaat pouezh war un obererezh boutin ''veze'', ar pezh ne vije ket bet posupl gant an tu-gra.

{{:Pevar pe bemp kantik a veze kanet ha da heul e veze adarre ur berr a c'hortozadeg didrouz}}

Implijet e voe an tu-gouzañv amañ evit diskouez dre ar stumm boutin a verb bezañ e c'hoarveze ur seurt obererezh alies. Posupl e vije bet lavaret ''Pevar be bemp kantik a ganed'', met splannoc'h eo efed an obererezh boutin gant ''veze''.

== Tu-gouzañv implijet en droidigezh e-lec'h tu-gra evit tremen hebiou displegañ ar verb kaout d'an trede gour unan ==

{{:Diskaret eo bet e nerzh-kalon gant ar mor, an divroañ, an digenvez spered}}

Er frazenn-mañ e tibabas ann droeerez implijout an tu-gouzañv e-lec'h an tu-gra evit tremen hebiou displegañ ar verb ''kaout'' d'an trede gour unan: ''Ar mor, an divroañ, an digenvez spered '''en deus/o deus''' diskaret e nerzh-kalon''.</text>
      <sha1>8zyrqynoxu4w2gyr705dot0120gjnv4</sha1>
    </revision>
  </page>
  <page>
    <title>Stummoù verbel all</title>
    <ns>0</ns>
    <id>552</id>
    <revision>
      <id>2254</id>
      <parentid>2244</parentid>
      <timestamp>2025-03-24T15:07:44Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2254</origin>
      <model>wikitext</model>
      <format>text/x-wiki</format>
      <text bytes="893" sha1="5selj5ing1taa9l9oaxmfswzs2o4iez" xml:space="preserve">== Stumm gant Ha(g) + sujed + da ==

{{:Hag an holl d’ober sin ar groaz, ar maouezed, ar vugale, ar wazed}}

== Stumm-ober gallek troet gant un anv-kadarn e brezhoneg ==

{{:Ne c'hell ket bezañ bet ruzelloù-mintin o sklêrijennañ an tamm penn-karreg-se}}

{{:Gant ar soñj e padfe an traoù n’he doa ket mui dibunet he fedennoù}}

{{:Gant un tourmant kedez ha diroll ar mor e voe bac’het an enezourien war o fenn-karreg}}

== ''O vezañ ma'' ==

Implij ar rannig ''o'' gant ar [[stumm ober]] a verb bezañ a zo strizh. Ne c'haller ket displegañ an holl verboù gant ar stumm-se.

Da skouer, lavaret e vez ''Gouzout a ra'' ha neket ''Emañ o c'houzout''.

Koulskoude e vez implijet ar stumm ''O vezañ ma'' evit kinnig [[renadennoù abeg]], da skouer evit treiñ stummoù evel ''étant donné que/puisque'' diwar ar galleg.

[[O vezañ ma ne chome ket Sakramant an aoter e diskouez]]</text>
      <sha1>5selj5ing1taa9l9oaxmfswzs2o4iez</sha1>
    </revision>
  </page>
  <page>
    <title>Frazenn gemplezh</title>
    <ns>0</ns>
    <id>557</id>
    <revision>
      <id>2296</id>
      <parentid>2295</parentid>
      <timestamp>2025-04-16T16:20:28Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2296</origin>
      <model>wikitext</model>
      <format>text/x-wiki</format>
      <text bytes="501" sha1="rrgrssnvfkrsejzoq103rgqnw1jph2j" xml:space="preserve">== Lavarennoù kenurzhiet troet gant un islavarenn degouezh ==

An [[islavarennoù degouezh]] a zo frazennoù n'o deus ket ur verb, pe n'eo ket displeget ar verb-se. 

{{:War an douar bras, tiez tud, atantoù o tiskouez paourentez}}

{{:Al loened a-dreñv ar speurenn o tommañ ar vistri;}}

{{:An teil druz, er-maez, o ouelañ evel amann;}}

== Renadennoù abeg troet e bzg gant ar stagell ''dre ma'' ==

{{:War-lerc’h ar c’hantikoù, dre ma touje karez ar besketaerien ez eas d’ar sakristiri}}</text>
      <sha1>rrgrssnvfkrsejzoq103rgqnw1jph2j</sha1>
    </revision>
  </page>
  <page>
    <title>Stumm kadarn, nac'h, goulennata, estlammañ</title>
    <ns>0</ns>
    <id>553</id>
    <revision>
      <id>2753</id>
      <parentid>2349</parentid>
      <timestamp>2025-09-01T16:42:28Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2753</origin>
      <model>wikitext</model>
      <format>text/x-wiki</format>
      <text bytes="916" sha1="hzln9ket2uqe3l4hsrzwgmq1bq8rfvs" xml:space="preserve">== Stumm goulennata ==

=== Stumm gant ''ra'' ===

Ar stumm goulennata krouet gant an amginadur (inversion) e galleg a c'haller treiñ gant ''ra'' e bzg: 

{{:Ra vo permetet din, Aotrou ’n Eskob, kontañ deoc’h levenez an dud-mañ}}

=== Stumm kadarn pe estlammañ gallek cheñchet d'ar stumm goulennata e brezhoneg ===

Ur goulenn retorik pe dieeun a c'haller treiñ e brezhoneg gant ur stagell isurzhiañ ''ha''. Neuze e c'hall cheñch ar stumm kadarn pe estlammañ er frazenn c'hallek d'ar stumm goulennata e brezhoneg.

{{:Piv 'oar ha ne gavfe ket e repu er follentez}}

{{:Ha daoust ha ne oa ket bet tra spontusoc’h c’hoazh marv Loeiz Ivineg}}

== Stumm nac'h ==

=== Stumm nac'h lakaet war wel gant disteraennoù ===

Evit kreñvaat ar stumm nac'h e c'haller implijout un [[disteraenn]].

{{:Den ne ranne grik}}

{{:Reizhet e oa steuziadur Ann ouzh poell an euzh en ur mod}}





[[Category:Pennadoù]]</text>
      <sha1>hzln9ket2uqe3l4hsrzwgmq1bq8rfvs</sha1>
    </revision>
  </page>
  <page>
    <title>Présentation du projet en français</title>
    <ns>0</ns>
    <id>563</id>
    <revision>
      <id>2723</id>
      <parentid>2722</parentid>
      <timestamp>2025-09-01T15:41:54Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <comment>/* La question de la terminologie grammaticale */</comment>
      <origin>2723</origin>
      <model>wikitext</model>
      <format>text/x-wiki</format>
      <text bytes="5217" sha1="q53tmx5ija0uj9iauxaynwzqfxaihd5" xml:space="preserve">== STYLE ==

Le nom STYLE est un acronyme breton de '''S'''tudi an '''T'''roidigezhioù er '''Y'''ezh '''Le'''nnegel: Étude des traductions en langue littéraire. Ce site constitue mon carnet de recherche sur l'étude stylistique du breton, commencé dans le cadre de mon mémoire de master à l'Université Rennes 2.

== Résumé du travail ==

Cette recherche vise à construire une ressource de stylistique directement utilisable pour la communauté parlante du breton, classée comme « langue sérieusement en danger » selon l'UNESCO ([[Moseley 2010]], 24-25). Ma recherche applique la méthode de la stylistique comparée suivant le modèle de [[Rottet &amp; Moris 2018|Rottet et Moris (2018)]], lui-même dérivant du travail de [[Darbelnet &amp; Vinay 1993|Darbelnet &amp; Vinay (1993)]]. Elle consiste à relever les structures nécessitant commentaire à partir d'un corpus de traduction français &gt; breton ([[Queffélec 1970]] traduit par [[Beyer 2016]]) et breton &gt; français ([[Drezen 2012]] traduit par [[Drezen 1943]]), et à les organiser dans une forme directement préhensible, cherchable, par les utilisatrices et utilisateurs, principalement traducteurs. Elle fournit un recensement traductologique des structures, et renvoie aux grammaires existantes pour leur description et étude ([[Kervella 1995]], [[Jouitteau 2009-2025]]). La rédaction numérique choisie pour ce travail en permettra la distribution en se basant sur le format MediaWiki, et l’améliorabilité au-delà : ce format permettra de continuer le projet de façon incrémentale par l’enrichissement du corpus de texte traduit au-delà des deux ouvrages choisis, et potentiellement d’y intégrer un aspect collaboratif. Finalement, l’ouvrage numérique sous une licence CC-BY constitue aussi fondamentalement un corpus aligné récupérable pour les entrainements d’outils de l'IA, corpus nécessaire aux langues numériquement sous-développées pour compenser leur carence en corpus brut ([[Jouitteau 2023d]]).

Mots-clés : breton, langue minoritaire, stylistique comparée, traduction.

== But ==

Construire une ressource de stylistique directement utilisable pour la communauté parlante d'une langue en haut danger d'extinction selon l'UNESCO ([[Moseley 2010]], 24-25).

== Méthodologie ==

À partir d'un corpus de traduction français &gt; breton ([[Queffélec 1970]] traduit par [[Beyer 2016]]) et breton &gt; français ([[Drezen 2012]] traduit par [[Drezen 1943]]), relever les structures nécessitant commentaire, suivant la méthode de la stylistique comparée ([[Rottet &amp; Moris 2018]], [[Darbelnet &amp; Vinay 1993]]). 

Les organiser dans une forme directement préhensible, cherchable, par les utilisatrices et utilisateurs (principalement traducteurs). Fournir un recensement traductologique des structures et faire référence aux grammaires existantes pour leur description et étude.

Conduire le travail sous forme numérique en utilisant MediaWiki, un logiciel de gestion de contenu collaboratif fonctionnant sur le principe du wiki et permettant de créer, lier et structurer des pages.

== La question de la terminologie grammaticale ==

Le but de créer un matériel directement préhensible pour la communauté brittophone amène une double contrainte : rédiger l’intégrité des commentaires en breton dans une forme qui soit également accessible aux lecteurs non spécialisés en linguistique. Le principal défi est ici d’adopter une terminologie grammaticale, stylistique et traductologique et regrouper les termes dans un glossaire terminologique. Dans ce glossaire, on a à la fois la traduction trilingue (en, fr, br), mais aussi des définitions et exemples des termes utilisés. Pour le breton, il y a des cas où une terminologie standardisée fait défaut. Dans ce cas, il faut faire des choix terminologiques, soit en abandonnant des termes utilisés par certains auteurs au profit de ceux utilisés par d’autres, soit en inventant une traduction des termes anglophones et francophones.

Un des exemples que j’explore dans mon travail contient une structure débutant par un groupe nominal qui ressemble au sujet sous certains aspects syntaxiques, mais n'est pas le sujet de la phrase ([[Jouitteau 2009-2025]]). Jouitteau (2005/2010) et Rezac (2009) l'appellent la construction du faux sujet en français et wrong subject construction en anglais. Le Clerc (1986) la nomme un complément anticipé, Urien (1989) — une relation médiate, Fave (1998) — un complément redoublé. Fave fournit l'équivalent breton du terme proposé (''renadenn adveneget''), alors que dans d'autres sources, la terminologie est présentée exclusivement en français. Dans ce cas, la difficulté est donc de déterminer d'abord lequel des termes français correspond le mieux à l'exemple recherché, puis d'en trouver (ou inventer) l'équivalent breton.

Afin d'assurer la qualité des termes traduits ou inventés, il serait intéressant de solliciter le conseil scientifique de l'association [https://brezhoneg21.com/ Kreizenn ar Geriaouiñ], créée à l'initiative de Diwan afin d'élaborer et de fournir les outils terminologiques et pédagogiques nécessaires à l'ouverture du premier collège Diwan.</text>
      <sha1>q53tmx5ija0uj9iauxaynwzqfxaihd5</sha1>
    </revision>
  </page>
  <page>
    <title>Project presentation in English</title>
    <ns>0</ns>
    <id>569</id>
    <revision>
      <id>2375</id>
      <parentid>2374</parentid>
      <timestamp>2025-04-18T16:20:44Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2375</origin>
      <model>wikitext</model>
      <format>text/x-wiki</format>
      <text bytes="5039" sha1="q8r4bfjhic9xj1w2v41tcurl2ys14ke" xml:space="preserve">== What is STYLE? ==

STYLE is a Breton acronym for Studi an Troidigezhioù er Yezh Lennegel, meaning Study of Translations in Literary Language. This wiki serves as my research notebook for the stylistic analysis of Breton, which I began as part of master’s dissertation at Rennes 2 University.

== Abstract ==

The project consists in creating a stylistic resource for the Breton-speaking community, mostly translators. I am comparing the structure of French and Breton by analysing a translation corpus, then highlighting the linguistic patterns I find. To analyse and describe the structures I retrieve from the corpus, I'm leaning on existing resources and grammars, primarily [[Jouitteau 2009-2024]] and [[Kervella 1947]]. This method, known as comparative stylistics, originated with [[Darbelnet &amp; Vinay 1993]] as a means to teach translation between English and French. Later, [[Rottet &amp; Moris 2018]] extended this approach to comparing English and Welsh.

For my initial translation corpus, I've selected two books—one translated from French to Breton, and the other from Breton to French. By comparing translations in both directions, I can ensure the analysis remains impartial, showing that specific linguistic patterns exist regardless of a particular author's style.

To make my work easily accessible and searchable, I've opted for a digital format using Media Wiki. This setup will allow for easy distribution and expansion of the translation corpus beyond the initial two books. Plus, it opens the door to potential collaboration on the project.

Lastly, the digital format under a CC-BY licence will also allow extracting a parallel corpus for training AI tools, which is necessary for digitally underdeveloped languages to compensate for their lack of raw corpus (Jouitteau 2023d).

== Research purpose ==

Develop a stylistic resource to be used directly by the speaking community of Breton, a language that is in serious danger of extinction according to UNESCO (Moseley 2010, 24-25).

== Methodology ==

Based on a translation corpus from French to Breton (Queffélec 1944, translated by Beyer 2016) and from Breton to French (Drezen 2012, translated by Drezen 1943), the aim is to identify linguistic structures that require commentary, following the method of comparative stylistics (Rottet &amp; Morris 2018; Darbelnet &amp; Vinay 1993).

These structures will be organized in a format that is directly accessible and searchable by users (primarily translators). The project will provide a translational inventory of these structures and refer to existing grammars for their description and analysis.

The work will be carried out in digital form using MediaWiki, a collaborative content management system based on the wiki model, which allows users to create, link, and structure pages.

== Grammatical terminology ==

Creating material that is directly accessible to the Breton-speaking community presents a dual challenge: all commentary must be written in Breton, and it must also be understandable to readers who are not specialists in linguistics. The central difficulty lies in establishing consistent grammatical, stylistic, and translational terminology, and compiling these terms into a glossary.

This glossary will include trilingual translations of each term (English, French, and Breton), along with clear definitions and illustrative examples that demonstrate how each term is used in context.

In the case of Breton, standardized terminology is not always available. When this occurs, careful choices must be made: either by selecting existing terms used by some authors over others, or by creating new translations of terminology already available in English and French. 

One example explored in this project involves a structure that begins with a noun phrase which shares certain syntactic features with the subject, but is not actually the subject of the sentence (Jouitteau 2009–2024). This construction is referred to differently in the literature. Jouitteau (2005/2010) and Rezac (2009) call it ''la construction du faux sujet'' in French, and ''wrong subject construction'' in English. Le Clerc (1986) refers to it as ''complément anticipé'', Urien (1989) as ''relation médiate'', and Fave (1998) as ''complément redoublé''. Fave also proposes a Breton equivalent, ''renadenn adveneget''. However, many sources present terminology exclusively in French, which adds to the complexity of aligning concepts across languages.

In such cases, the challenge is twofold: first, to determine which French term most accurately describes the structure in question; and second, to find, or, if necessary, to create a suitable equivalent in Breton.

In order to ensure the quality of the translated or invented terms, I will seek scientific advice from the [https://brezhoneg21.com/geriadurGB.php#geriadur Kreizenn ar Geriaouiñ] association, created on Diwan's initiative in order to develop and provide the terminological and pedagogical tools necessary for the opening of the first Diwan school.</text>
      <sha1>q8r4bfjhic9xj1w2v41tcurl2ys14ke</sha1>
    </revision>
  </page>
  <page>
    <title>Studi ar stil dre geñverian ha meizadoù diazez an droidigezh</title>
    <ns>0</ns>
    <id>448</id>
    <revision>
      <id>2727</id>
      <parentid>2726</parentid>
      <timestamp>2025-09-01T15:53:56Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <comment>/* Dreistdroidigezh */</comment>
      <origin>2727</origin>
      <model>wikitext</model>
      <format>text/x-wiki</format>
      <text bytes="7586" sha1="qc8d2ohchgqmw3gbjxhrfckddxq05dm" xml:space="preserve">== Kudennoù terminologiezh ar ger ''stil'' ==

Touellus e c'hall bezañ an termen ''stil'' e brezhoneg, dre ma c'hall ober dave da zaou vennozh disheñvel anavezet e galleg evel ''style'' ha ''stylistique''. Dre-se eo pouezus resisaat e vo implijet an termen ''stil'' el labour-mañ evit komz eus doare skrivañ un aozer resis, ha ''studi ar stil'' a roio dave d'an dachenn enklask.

Termenadurioù disheñvel a gaver eus studi ar stil ha bras-kenañ e c'hall bezañ an diforc'h etrezo a-wechoù ([[Bally 1951]], [[Cressot 1959]]). Ne vo ket studiet pizh an termenadurioù liesseurt-se. Lakaet e vo ar pouez kentoc'h war an hini a zo e diazez ar studiadenn-mañ:

«Studi ar stil a denn ouzh perzhioù ar yezh a reer ''opsionoù'' anezho: ar perzhioù a c'hall ar skrivagner pe an troer dibab diouto» ([[Rottet &amp; Moris 2018]], X). Un diforc'h a zo graet etre ar redioù, perzhioù ar yezh ne aotreont dibab ebet, hag an opsionoù, perzhioù a c'haller dibab diouto pe o leuskel a-gostez, diouzh doare ar skrivagner, derez ar yezh implijet en destenn hag all.

Studi ar stil dre geñveriañ a zo un teknik hag a aotre keñveriañ a-dost binvioù stil e div yezh evit sellet penaos e oar ober pep hini he mat eus he skeudennoù stil (pe binvioù yezh) en un doare a dreuzkasfe he spered idiomatek hag eztaolus. Diazezet eo an teknik-mañ war studi testennoù gant o zroidigezh. Rummata a reer skouerioù a batromoù yezhoniel en ur yezh e-kichen troiennoù a weler evel kevatal en o zroidigezh ([[Rottet &amp; Moris 2018]], 1).

== Meizadoù diazez an droidigezh ==

Mennegiñ a ra [[Rottet &amp; Moris 2018|Rottet ha Moris (2018, 2)]] meizadoù an droidigezh diazez da heul: 

* yezh orin ha yezh tal; 
* redioù hag opsionoù; 
* unanennoù troidigezh; 
* dreistdroidigezh; 
* derez ar yezh ha variadurioù diouzh an degouezh.

== Yezh orin ha yezh tal ==

M'eo skrivet un destenn e galleg da gentañ ha troet e brezhoneg da c'houde eo ar galleg ar yezh orin, hag ar brezhoneg ar yezh tal. Er studiadenn-mañ e vez kinniget ivez skouerioù tennet eus testennoù m’eo ar brezhoneg ar yezh orin hag ar galleg ar yezh tal.

Pouezus eo studial oberennoù e daou ster an droidigezh (da skouer, brezhoneg &gt; galleg ha galleg &gt; brezhoneg) dre ma c'hall an dielfennadur keñveriet diskouez diforc'hioù teknik. Un doare da gadarnaat ur patrom yezhoniel bennak etre div yezh eo gwiriekaat hag-eñ e kaver ar patrom-se e daou ster an droidigezh ([[Rottet &amp; Moris 2018]], 1).

A-hed al labour-mañ e vo roet an holl skoeurioù e kolonennoù gant ar yezh orin en tu kleiz hag ar yezh tal war an tu dehou.

== Redioù hag opsionoù ==

Degas a ra pep yezh reolennoù da gemer e kont: da skouer, reizh ar gerioù, displegadur ar verboù, kemmadurioù. Ar '''redioù'''-se a gaver e degouezhioù ma ne aotre ar yezh da implijout nemet ur stumm resis. An '''opsionoù''', avat, a zo elfennoù a c'hall ar skrivagner (pe un troer) dibab diouto, tra ma touj ouzh ar bevennoù degaset gant yezhadur ar yezh. Ar frankiz-se eo ar pezh a aotre da grouiñ un doare hiniennel d'en em ezteurel. 

Kemeromp da skouer ''imparfait du subjonctif'' e galleg. Gwechall e oa rekis implij ar stumm-se, hag en deiz ha hiriv eo diret ([[Darbelnet &amp; Vinay 1993]], 31). Degas a ra ''imparfait du subjonctif'' ar memes talvoudegezh ha ''subjonctif présent'', nemet implijet e vez kentoc'h er yezh skrivet pe er yezh uhel. Gallout a ra servijout da ezteurel un obererezh diasur pe diechu. Koulskoude e c'hall kavout diamzeret ar stumm-se lod al lennerien. 

N'eo ket an holl ziforc'hioù etre div yezh a zo danvez studi ar stil dre geñveriañ. Evel ma lavaras Vinay ha Darbelnet, «ar redioù a zo tachenn ar yezhadur hag an opsionoù a zo tachenn studi ar stil» ([[Rottet &amp; Moris 2018]], 4). Kefridi an troer eo diforc'hañ etre ar redioù degaset gant reolennoù ar yezh ha dibaboù libr an aozer. Er yezh orin eo dreist-holl an dibaboù personel-se a ranker anavezout. Er yezh tal e rank an troer derc’hel kont eus ar strishadurioù a harz ouzh e frankiz d'en em ezteurel en ur c'houzout dibab etre an opsionoù a aotre treuzkas arlivioù an destenn.

Un nebeud diforc'hioù yezhadurel etre ar galleg hag ar brezhoneg a c'haller gwelet er skouer verr roet amañ dindan; an darn vrasañ anezho a denn da berzhioù rekis gant yezhadurioù an div yezh.

{{:Pa gie e zeñved kaezh da selaou mouezh Doue paneveken}}

Da skouer, ''ses pauvres ouailles'' a zo troet er skouer-mañ evel ''e zeñved kaezh''. Gant an doareer perc'hennañ ''e'' e vez degaset ur c'hemmadur dre vlotaat, ur fed eus yezhadur ar brezhoneg ne c'hall ket cheñch an troer. Ne c'haller ket dibab stumm ha lec'hiadur an anv-gwan ''kaezh'' kennebeut: lakaet e vez an darn vrasañ eus an anvioù-gwan brezhonek war-lerc'h an anv, estreget un nebeud nemedennoù.

An opsinoù eo danvez pennañ studi ar stil. Sellomp ouzh ar skouer da-heul:

{{:Er gêr he doa e vamm skuilhet daeloù met mousc’hoarzhin a reas p’e welas}}

Evit ezteurel ar verb ''pleurer'' e c’hallje an troer dibab ''leñvañ'' pe ''gouelañ'', verboù boutin a-walc’h e brezhoneg. Hervez [https://devri.bzh/ Devri] ez eus un diforc'h ster etre an daou verb-se : leñvañ a dalvez ''pleurer en gémissant'' ha gouelañ - ''verser des larmes sans crier''. Evit ezteurel ur from kreñvoc'h e c'halljed implijout ''gouelañ dourek'', an droienn a glot gant ''pleurer à chaudes larmes'' e galleg. Un droienn ''gouelioù ki'' a gaver ivez evit treiñ ''larmes de crocodile'' en un degouezh pilpous pe faos. Koulskoude, en degouezh-mañ e tibabas an droerez ''skuilhañ daeloù'': ur stumm a aotre eztaoler verb ''pleurer'' neutrel hag amsklaer an destenn orin.

== Unanennoù troidigezh ==

An termen ''unanennoù troidigezh'' a denn da elfennoù bihanañ al lavar hag a c'haller treiñ hep o stagañ ouzh un unanenn droidigezh all. Un unanenn droidigezh a c'hell bezañ ken bihan hag ur ger, met ivez e c'hall bezañ ur frazenn, un dro-lavar pe ur strollad gerioù a ya asambles hag e ranker sellet outo evel un hollad. Pouezus eo treuzkas ster un unanenn droidigezh en he fezh kentoc'h eget treiñ pep hini eus hec'h elfennoù. E-touez doareoù unanennoù troidigezh e kaver unanennoù simpl, troiennoù ha formulennoù.

=== Unanennoù simpl === 

En degouezh simplañ, pep ger er yezh orin a glot gant ur ger er yezh tal:

{{:Paol, emañ ho koan war an daol}}

Er skouer a-us ez eus ar memes niver a c'herioù en destenn orin hag en droidigezh; aes eo keñveriañ ar gerioù gallek ha brezhonek ma kemerer e kont an diforc’hioù diazez en urzh ar gerioù.

Koulskoude, a-wechoù n'eo ket heñvel an niver a c'herioù en testennoù yezh orin ha yezh tal, ha dre-se ne glot ket ar gerioù en un doare ken treuzwelus. E degouezhioù zo e c'haller ezteurel un nebeud unanennoù troidigezh gant daou c'her pe meur a hini er yezh tal.

{{:An den hag ar bark a oa aet diwar wel}}

== Dreistdroidigezh ==

Dre vras e c'hoarvez an dreistdroidigezh pa ne zeu ket a-benn an troer d'anavezout un heuliad liesger evel un unanenn droidigezh nemetken hag e tro pep elfenn enni war-eeun pa vefe unanennoù dizalc'h. 

Un nebeud skouerioù a zreistdroidigezh a zo renablet amañ-dindan:

* lakaat e anv — ''mettre son nom'' e-lec'h ''s'inscrire'' 
* ''faire attention'' — ''ober aked'' kentoc'h eget ''diwall/bezañ aketus'' 
* lakaat an daol — ''mettre la table'' e-lec'h ''mettre le couvert''
* mont war-raok — ''aller en avant'' ha neket ''progresser''
* ''se rendre compte'' — en em reiñ kont e-lec'h merzout
* mont diwar wel — ''aller hors de vue'' kentoc'h eget ''disparaître''</text>
      <sha1>qc8d2ohchgqmw3gbjxhrfckddxq05dm</sha1>
    </revision>
  </page>
  <page>
    <title>Trugarekadennoù</title>
    <ns>0</ns>
    <id>620</id>
    <revision>
      <id>2713</id>
      <parentid>2707</parentid>
      <timestamp>2025-09-01T15:26:13Z</timestamp>
      <contributor>
        <username>M. Kolesnichenko</username>
        <id>2</id>
      </contributor>
      <origin>2713</origin>
      <model>wikitext</model>
      <format>text/x-wiki</format>
      <text bytes="2228" sha1="nf8p2wlpn17ny9zkyuip9s7mmr2q3zu" xml:space="preserve">A wir galon em eus c'hoant trugarekaat an dud o deus sikouret ac'hanon da gas an enklask-mañ d'ar poent m'emañ hiziv, hepto ne vije ket bet posupl morse al labour-mañ:

Mélanie Jouitteau hag Erwan Hupel, ma c'henrenerien kounskrid. E-kreiz ar raktres-mañ e oa Mélanie atav, o sturiañ hag o kalonekaat ac'hanon gant pasianted pa raen ma fazennoù kentañ e bed an enklask, atav o kinnig alioù talvoudus hag he skiant-prenet divevenn. Erwan, unan eus ma c'hentañ kelennerien  war ar brezhoneg, a zo kiriek evit ma c'hallfen seveniñ ur seurt labour e brezhoneg e penn-kentañ. Reizh met kalonekaus e voe e holl evezhiadennoù, ha pouezus-kenañ e voe evidon e vadelezh hag e basianted a-hed ar raktres. Trugarez vras a fell din lavaret dezho o-daou evit o labour sturiañ, o skoazell hag o fiziañs didorr.

Myriam Guillevic, hag a oa ivez e-touez ma c'hentañ kelennerien brezhoneg. Brokus, e roas hec'h amzer hag e savpoent arbennik, koulz evel enklaskerez ha kelennerez evit souten ar c'hounskrid-mañ.

Kevin Rottet, unan eus kenaozerion [[Rottet &amp; Moris 2018|''Comparative Stylistics of Welsh and English'']], al levr en deus heñchet ac'hanon a-hed an enklask-mañ, evit bezañ rannet e alioù hag e skiant-prenet prizius ganin e deroù ma labour.

Mich Beyer ha Pierrette Kermoal, evit bezañ pourvezet stumm niverel levrioù studiet amañ.

Yves Drezen, evit e fiziañs em implij oberenn e dad.

Bernez Rouz, evit e sikour hag e alioù prizius. 

Nicolas Vigneron ha Loic Grobol, evit o sikour teknikel gant ar wiki. 

Ma amezegez Beatriz Jouin, evit bezañ prestet din levrioù eus he levraoueg.

Myrzinn Jaouen, evit bezañ aliet din mont e darempred gant Mélanie, un emgav a gasas war-eeun da savidigezh ar raktres-mañ.

Alan Kersaudy, pa roas kalon ha skoazell din a-hed ma enklask, ma talc'hfen da vont pa felle din dilezel, gant respontoù d'am goulennoù diniver ha barregezhioù emaozañ ha teknikel, ha peurgetket, evit ober war-dro ma c'hazh e-pad ma bloavezh diwezhañ a studioù en Aberystwyth.

Da ziwezhañ, ha neket da zisterañ, Vadym Kolesnichenko, ma zad, eñ eo an den am broudas da studiañ tramor hag heptañ ne vije bet na tu, na poell, na talvoudegezh e kement tra am eus gallet seveniñ.</text>
      <sha1>nf8p2wlpn17ny9zkyuip9s7mmr2q3zu</sha1>
    </revision>
  </page>
</mediawiki>
