\chapter{Ostilhoù stil, teknikoù treiñ}

\section{Teknikoù treiñ hervez Vinay ha
Darbelnet}

Goude bezañ displeget meizadoù diazez an droidigezh er pennad kent, e troomp bremañ war-du teknikoù treiñ disheñvel renablet gant Vinay ha Darbelnet:



\begin{longtable}[]{p{0.2\textwidth}|p{0.4\textwidth}|p{0.4\textwidth}}
\caption{Strategiezhioù treiñ pennañ}
Rummad & Testenn orin & Toidigezh \\
\endfirsthead
\toprule\noalign{}
Rummad & Testenn orin & Toidigezh \\
\midrule\noalign{}
\endhead
\bottomrule\noalign{}
\endlastfoot
\url{Amprest} & Pennsoner ar bagad eo. & C\textquotesingle est le
pennsoner du bagad. \\
\url{Kalk} & Senniñ a rae ar bombard. & Il sonnait la bombarde. \\
\href{Troidigezh_ger-ha-ger}{Troidigezh ger-ha-ger} & Elle joue de la
guitare. & Senniñ a ra ar gitar. \\
\url{Trañspozadur} & La mer avait fini de descendre. & Echu e oa e
ziskenn gant ar mor. \\
\url{Moduladur} & Ils rient des vaches qui courent. & Ar saout o redek a
ra dezho c\textquotesingle hoarzhin. \\
\url{Kevatalded} & Pleurer à chaudes larmes. & Gouelañ dourek. \\
\url{Azasadur} & Pennsoner ar bagad eo. & C\textquotesingle est le chef
d\textquotesingle orchestre. \\
\end{longtable}

\section{An amprest}\label{an_amprest}

E-touez an holl deknikoù treiñ eo an amprest an hini simplañ. Anvet eo
ivez \emph{treuzkas}. Derc\textquotesingle hel un termen pe un droienn
er yezh orin hep e dreiñ a ya d\textquotesingle ober anezhañ
\href{Rottet_&_Moris_2018}{Rottet \& Moris 2018}, 11). Implijout a
c\textquotesingle haller an amprest evit krouiñ un efed stilistikel. Da
skouer, e c\textquotesingle haller komz eus \emph{tatami} pe
\emph{samourai} e Japan, \emph{pizza} pe \emph{raviolli} en Itali,
\emph{corrida} pe \emph{fiesta} e Bro-Spagn, \emph{cowboy} pe
\emph{sheriff} er Stadoù-Unanet, hag all, evit treuzkas ur spered
lec\textquotesingle hel pe arlivioù sevenadurel resis.

Niverus eo gerioù a orin brezhonek deut en implij boutin e galleg, e
Breizh hag e lec\textquotesingle h all. En o zouez e kaver termenoù evel
\emph{bagad, menhir, gwenn-ha-du, fest-noz, korrigan, binioù} hag all.

Ar pezh a zedenn an troer eo dreist-holl an amprestoù nevez pe zoken ar
re bersonel. Da skouer, e c\textquotesingle hellfed implijout termenoù
evel \emph{taksi} evit chom tost ouzh ar bed modern:

\begin{longtable}[]{|p{0.45\textwidth}|p{0.45\textwidth}}

Kemerit un taksi. & Prenez un taxi. \\
Drezen 2012, 183 & Drezen 2002, 114 \\
\end{longtable}

An amprestoù kozh a emdro o ster gant an amzer hag e
c\textquotesingle hallont treiñ da vignoned faos. Un nebeud gerioù
brezhonek a c\textquotesingle hallfe evel-se touellañ gallegerien
a-vihanik, e.g. \emph{mignon} a zeu eus ar galleg, ha koulskoude en deus
kollet ar ger e ster \emph{moutik}.

\section{Ar c\textquotesingle halk}\label{ar_chalk}

Ur seurt amprest ispisial diwar ur yezh all eo ar
c\textquotesingle halk. E-lec\textquotesingle h enporzhiañ ur ger estren
evel m\textquotesingle emañ er yezh orin e vez troet an termen-se,
elfenn da elfenn, er yezh tal. Da skouer eo ar ger \emph{dibenn-sizhun}
ur c'halk eus \emph{week-end} saoznek
(\href{Darbelnet_&_Vinay_1993}{Darbelnet \& Vinay 1993}, 6), erruet e
brezhoneg dre \emph{fin de semaine} gallek.

Hervez Vinay \& Darbelnet ez eus daou seurt kalkoù. \emph{Ar
c\textquotesingle halk ezteurel} a ginnig un doare nevez da frazennañ an
traoù, en ur zoujañ avat ouzh urzh ar gerioù boutin er yezh tal. Ur
skouer eo \emph{chemin de fer}, krouet diwar \emph{railroad} e saozneg.
Ar ger \emph{hent-houarn} brezhonek a zo ur c'halk eeun eus an termen
gallek. \emph{Ar c\textquotesingle halk framm}, diouzh un tu all, a
ginnig ur patrom nevez a-fed urzh ar gerioù er yezh tal, evel
\emph{skiant-faltazi} erruet e brezhoneg dre ar saozneg.

E degouezhioù zo e implijer ar c\textquotesingle halk dre fazi. Hervez
\href{Gourmelon_2012}{Gourmelon (2012, 63)}, eo ur fazi boutin implijout
div araogenn dirak ar memes anv, e-giz e gallek: \emph{avec ou sans son
chien, pendant et après le marché, sur et sous la table}. Hervezañ, ne
vez ket lavaret e brezhoneg \textbf{gant pe hep e gi}, \emph{e-pad ha
goude ar marc\textquotesingle had, war ha dindan an daol}, abalamour ma
ne c\textquotesingle heller ket implijout \emph{gant}, \emph{war} hag
\emph{e-pad} evel adverboù. Kinnig a ra frammañ frazennoù gant an
araogennoù-mañ kentoc\textquotesingle h evel-se:

\begin{itemize}
\tightlist
\item
  Gwelet \textquotesingle poa anezhañ gant e gi pe heptañ?
\item
  Klasket \textquotesingle m eus war an daol ha dindan (dindani).
\item
  Komzet \textquotesingle poa outañ e-pad ar marc\textquotesingle had pe
  goude?
\end{itemize}

Ur fazi boutin all eo treiñ \emph{un peu} diwar ar galleg evel \emph{un
tammig} e brezhoneg e degouezhioù ma ranker lavaret ur bannig. Da
skouer, \emph{un tamm bara}, met \emph{ur banne dour}.

Evit echuiñ, en droidigezh lennegel e c\textquotesingle haller implijout
a-dra-sur kalkennoù a zo anezho dija, met un droer evezhiek a rankfe
diwall pa ginnig ur c\textquotesingle halk nevez er yezh e-barzh un
droidigezh (\href{Rottet_&_Moris_2018}{Rottet \& Moris 2018}, 15).

\section{An droidigezh ger-ha-ger}\label{an_droidigezh_ger_ha_ger}

En droidigezh ger-ha-ger e troer un destenn orin en ur yezh tal en un
doare reizh hag idiomatek, hep derc\textquotesingle hel e kont tra ebet
all en tu all d\textquotesingle ar frammoù yezhoniel. Ar skouerioù
kinniget aman-dindan a zo boutin a-walc\textquotesingle h:

\begin{itemize}
\tightlist
\item
  J\textquotesingle ai bu un café. \textgreater{} Evet em eus ur banne
  kafe.
\item
  Pelec\textquotesingle h emaoc\textquotesingle h? \textgreater{} Où
  êtes-vous?
\item
  Il a rencontré une personne parlant breton. \textgreater{} Kejet en
  deus gant un den hag a gomze brezhoneg.
\end{itemize}

Er skouerioù-mañ eo doujet holl reolennoù yezhadurel ar brezhoneg, ha
n\textquotesingle eus ket kalz doareoù all da dreiñ ar frazennoù
kinniget. Er c\textquotesingle hontrol d\textquotesingle ar
c\textquotesingle halkoù, pa seller ouzh un droidigezh ger-ha-ger a
seurt-se, n\textquotesingle eo ket anat eo un droidigezh an destenn
ginniget; ar frazennoù a seblant naturel er yezh tal.

Koulskoude, mard eo direizh an droidigezh ger-ha-ger, e ranker implijout
un doare all da dreiñ. Un droidigezh ger-ha-ger a vez sellet outi evel
dibosupl pa dreuzkas ur ster disheñvel pe eo dister, pa vez direizh
a-fet yezhadur, pa ne glot ket gant reolennoù ar yezh tarzh, pe pa
implij ul live yezh disheñvel da-geñver ar yezh orin.

Da skouer e c\textquotesingle haller treiñ an droienn
\emph{c\textquotesingle hoari mell-droad} e galleg diwar ar brezhoneg
evel \emph{jouer au foot}, met \emph{c\textquotesingle hoari biz meud}
ne c\textquotesingle heller ket treiñ evel \emph{jouer du pouce}. Un
droidigezh c\textquotesingle hallek natureloc\textquotesingle h evel
\emph{faire du stop} a dreuzkasfe ur ster kevatal, anavezet gant an
troer diouzh ur sav-poent diavaez d\textquotesingle ar yezh orin ha
d\textquotesingle ar yezh tal.

Dre vras ne implijer ket kalkoù evit treiñ elfennoù ar yezh frazeologel,
evel troiù-lavar pe krennlavaroù. Dre se, an droienn \emph{en tenue de
Noé} er skouer amañ-dindan a voe troet evel \emph{noazh-pilh} evit
treuzkas ar mennozh-se:

\begin{longtable}[]{|p{0.45\textwidth}|p{0.45\textwidth}}

Le temps de reprendre les vieilles toiles et de laisser les bonshommes
en tenue de Noé, avec leurs bandeaux sur les yeux comme pour les
empêcher de souffrir dans leur pudeur, et ils filaient. & Amzer da
adtapout al lien kozh ha da lezel ar baotred en noazh-pilh-ran, mouchet
o daoulagad evel evit mirout outo da gaout mezh, hag e oant fustet. \\
Queffélec 1970, 45 & Beyer 2016, 25 \\
\end{longtable}

\begin{longtable}[]{|p{0.45\textwidth}|p{0.45\textwidth}}

D\textquotesingle avoir vu et revu tout nus des chrétiens bien vivants.
& Bezañ gwelet hag adwelet en o noazh-pilh daou gristen bev-mat. \\
Queffélec 1970, 45 & Beyer 2016, 25 \\
\end{longtable}

Koulskoude, e degouezhioù zo, e c\textquotesingle haller kalkiñ
troioù-lavar zo war-eeun eus ar galleg d\textquotesingle ar brezhoneg.
Da skouer e lavarer \emph{kouezhañ en avaloù} e brezhoneg, pehini a zo
ur c\textquotesingle halk diwar \emph{tomber dans les pommes} gallek.

\section{Trañspozadur}\label{trauxf1spozadur}

An trañspozadur a zo un teknik treiñ ma vez erlec\textquotesingle hiet
unan eus kevrennoù ar prezeg pe eus rummadoù gerioù gant egile etre ar
yezh orin hag ar yezh tal hep cheñch ster ar gemennadenn
(\href{Rottet_&_Moris_2018}{Rottet \& Moris 2018}, 15).

Da skouer, er frazenn da heul e voe erlec\textquotesingle hiet verb
\emph{descendre} an destenn orin gant an anv-kadarn \emph{diskenn} er
yezh tal:

\begin{longtable}[]{|p{0.45\textwidth}|p{0.45\textwidth}}

La mer avait fini de descendre, qu\textquotesingle on entendait frapper
les récifs dans des heurts rythmés et vaillants, ou glisser contre des
bancs de pierres. & Echu e oa e ziskenn gant ar mor a veze klevet o
skeiñ ouzh ar c\textquotesingle herreg gant stokadennoù kellusket ha
kadarn, pe o ruzañ ouzh bankoù mein. \\
Queffélec 1970, 51 & Beyer 2016, 31 \\
\end{longtable}

\section{Moduladur}\label{moduladur}

Ar moduladur a zo un teknik treiñ hag a ziskouez ur sav-poent disheñvel
war un darvoud evit ezteurel ar memes mennozh en ur
zerc\textquotesingle hel e ster (\href{Rottet_&_Moris_2018}{Rottet \&
Moris 2018}, 19).

Er skouerioù kinniget amañ e weler e voe cheñchet ar rener etre ar yezh
orin hag ar yezh tal, met chomet eo digemm ster ar gemennadenn:

\begin{longtable}[]{|p{0.45\textwidth}|p{0.45\textwidth}}

Ils rient des vaches qui courent. & Ar saout o redek a ra dezho
c\textquotesingle hoarzhin. \\
Queffélec 1970, 6 & Beyer 2016, 8 \\
\end{longtable}

\begin{longtable}[]{|p{0.45\textwidth}|p{0.45\textwidth}}

Il ne pouvait pas dire que les îliens manquaient de foi. & Ne
c\textquotesingle helle ket lavarout e fazie ar feiz
d\textquotesingle an enezourien. \\
Queffélec 1970, 29 & Beyer 2016, 12 \\
\end{longtable}

\section{Kevatalded}\label{kevatalded}

Hervez \href{Rottet_&_Moris_2018}{Rottet ha Moris (2018, 25)} e servij
ar gevatalded dreist-holl da dreuzkas troiennoù eus ar yezh frazeologel,
evel ar c\textquotesingle hrennlavaroù, ar c\textquotesingle hlichedoù
hag an troioù-lavar. En degouezhioù-se eo kefridi an troer kavout un
droienn a glot a-fet ster gant ar yezh tal. Sellomp ouzh skouerioù
kevatalded tennet eus ar c\textquotesingle horpus troidigezhioù.

Amañ e voe troet \emph{aux trois quarts sourd} evel
\emph{bouzar-kloc'h}:

\begin{longtable}[]{|p{0.45\textwidth}|p{0.45\textwidth}}

Thomas s\textquotesingle approchait du lit clos de son grand-père, le
paralytique, aux trois quarts sourd, et qui s\textquotesingle était
gardé d\textquotesingle arrêter sa besogne, la confection
d\textquotesingle un panier d\textquotesingle osier, pour une scène à
quoi il ne comprenait rien. & Tostaet e oa Tomaz ouzh gwele-kloz e
dad-kozh. Seizet ha bouzar-kloc\textquotesingle h en doa hennezh
eveshaet a baouez gant e labour fardañ ur baner evit heuliañ ur gaoz na
gomprene seurt ebet dezhi. \\
Queffélec 1970, 35 & Beyer 2016, 15 \\
\end{longtable}

Er frazenn da heul e voe treuzkaset mennozh \emph{pleurer à chaudes
larmes} gant an droienn\emph{gouelañ dourek}:

\begin{longtable}[]{|p{0.45\textwidth}|p{0.45\textwidth}}

Une heure ensuite, lorsque Guillaume Gourvennec, le père de Thomas,
prenait la tête des iliens et remerciait le prêtre du bonheur
qu\textquotesingle il leur apportait à tous, Thomas, qui pleurait à
chaudes larmes, avait oublié qu\textquotesingle il appartenait à une
mauvaise famille. & Un eurvezh diwezhatoc\textquotesingle h, pa voe
Gwilhom Gourvenneg, tad Tomaz, e penn an enezourien da drugarekaat ar
beleg evit an eurvad a zegase dezho-holl, en doa disoñjet Tomaz, o
ouelañ dourek, e oa ezel eus un tiegezh fall. \\
Queffélec 1970, 35 & Beyer 2016, 15-16 \\
\end{longtable}

\emph{Ouvert à tous les vents} a voe troet amañ evel \emph{digor
d\textquotesingle ar pevar avel}:

\begin{longtable}[]{|p{0.45\textwidth}|p{0.45\textwidth}}

Sur l\textquotesingle île ouverte à tous les vents et que la nuit calme
de septembre récompensait si bien, il tâchait de transformer son âme en
un lieu d\textquotesingle accueil, en une chambre basse et familière où
entrerait et se reposerait l\textquotesingle esprit de Dieu. & War an
enez digor d\textquotesingle ar pevar avel ha digollet ken kaer gant noz
sioul miz Gwengolo edo o klask lakaat e ene da vezañ ul
lec\textquotesingle h degemer, ur gambr izel hag anavezet ma teufe ha ma
tiskuizhfe spered Doue. \\
Queffélec 1970, 52 & Beyer 2016, 32 \\
\end{longtable}

Evit treiñ an droienn c\textquotesingle hallek \emph{de but en blanc} e
lakas an droerez an droienn gevatal \emph{krak-ha-berr}:

\begin{longtable}[]{|p{0.45\textwidth}|p{0.45\textwidth}}

Le jeudi, Thomas se rendit chez Guillerm et, de but en blanc, lui
demanda les pièces d\textquotesingle or. & D\textquotesingle ar Yaou ez
eas Tomaz betek ti Gwilherm ha krak-ha-berr e
c\textquotesingle houlennas ar pezhioù aour digantañ. \\
Queffélec 1970, 53 & Beyer 2016, 33 \\
\end{longtable}

\emph{Regarder à la dérobée} a c\textquotesingle haller treiñ evel
\emph{sellet dre laer}:

\begin{longtable}[]{|p{0.45\textwidth}|p{0.45\textwidth}}

Dehors, il se rendit tout de suite chez son père, qui lui répétait~:
«~Où vas-tu chercher tout ça~? Mon Dieu, où vas-tu chercher tout ça~?~»
et n\textquotesingle osait le regarder qu\textquotesingle à la dérobée.
& ''Va Dougwe, da belea e yez da busu toud an traou-ze?'' ha na grede
sellout outañ nemet dre laer. \\
Queffélec 1970, 58 & Beyer 2016, 37 \\
\end{longtable}

\section{Azasadur}\label{azasadur}

An azasadur a zo ur strategiezh treiñ a implijer evit treuzkas elfennoù
n\textquotesingle eus ket anezho e sevenadur ar yezh tal
\href{Rottet_&_Moris_2018}{(Rottet ha Moris 2018, 26)}.

Ar skouer amañ-dindan a ziskouez penaos e c\textquotesingle haller
treuzkas unan eus ar modoù boutin da saludiñ an dud e Breizh en ur
implijout an azasadur:

\begin{longtable}[]{|p{0.45\textwidth}|p{0.45\textwidth}}

Bonjour, monsieur Thomas... & Mont a ra ganeoc'h, Aotrou Tomaz... \\
Queffélec 1970, 71 & Beyer 2016, 85 \\
\end{longtable}

Implijout an azasadur a c\textquotesingle haller ivez evit treuzkas
elfennoù lec\textquotesingle hel pe rannyezhel:

\begin{longtable}[]{|p{0.45\textwidth}|p{0.45\textwidth}}

"N\textquotesingle eo ket gwelet mat ar Mabichigoù Mareoñ, en ti-mañ", a
vousc\textquotesingle hoarzhas Paol Tirili, en ur droiñ e benn ouzh tu
ar beleg bihan. & --- Les minets sont mal vus à la maison, sourit Paol
Tirili, en se tournant vers le petit prêtre. \\
Drezen 2012, 230 & Drezen 2002, 146 \\
\end{longtable}

\section{Teknikoù treiñ all}\label{teknikouxf9_treiuxf1_all}

Ouzhpenn ar strategiezhioù treiñ diazez kinniget gant Darbelnet ha Vinay
e plijfe din eztaoler un nebeud teknikoù all a gavan talvoudus.

\section{Astenn}\label{astenn}

An teknik-mañ a servij da resisaat ster ur ger en destenn troet en ur
ouzhpennañ gerioù war e lerc\textquotesingle h. Talvoudus e
c\textquotesingle hall bezañ pa vez liesster ur ger er yezh tal ha neket
er yezh orin. Da skouer, evit treiñ ar ger \emph{réservoire} e saozneg
diwar ar galleg, eo gwelloc\textquotesingle h lavaret \emph{water tank}
hag argas an amsterder a zegasfe ar ger \emph{tank} e- unan, pe hini a
lakafe da soñjal er c\textquotesingle harr milourel.

\section{Treiñ dre nac\textquotesingle hañ an
enep-ster}\label{treiuxf1_dre_nachauxf1_an_enep_ster}

Treiñ dre nac\textquotesingle hañ an enep-ster a zo un doare da dreiñ un
elfenn gadarn diwar ar yezh orin gant un elfenn nac\textquotesingle h er
yezh tal, pe er c\textquotesingle hontrol, hep cheñch ster ar frazenn
orin.

\section{An didroc\textquotesingle hañ}\label{an_didrochauxf1}

An didroc'hañ a zo un teknik treiñ lec\textquotesingle h ma ranner ar
frazenn orin e div frazenn pe muioc\textquotesingle h frazennoù
bihanoc\textquotesingle h.

Ar frazenn-mañ zo bet didroc\textquotesingle het e div evit resisaat al
liamm etre ar rener \emph{le prêtre} hag ar renadenn dra ameeun \emph{la
piété de ses ouailles}:

\begin{longtable}[]{|p{0.45\textwidth}|p{0.45\textwidth}}

Le prêtre songeait à la piété de ses ouailles qui fumerait dans la brume
et dans le soleil, qui s\textquotesingle élèverait, libre, lointaine et
pure. & Edo ar beleg o soñjal e deoliezh e zeñved o tivogediñ er vrumenn
ha dindan an heol. O sevel, dizalc\textquotesingle h, diamen ha glan. \\
Queffélec 1970, 29 & Beyer 2016, 11 \\
\end{longtable}

Ma vije dalc\textquotesingle het stumm ar frazenn orin en droidigezh
vrezhonek ne vefe ket sklaer petra zo o sevel
\emph{dizalc\textquotesingle h, diamen ha glan} - \emph{deoliezh e
zeñved} pe \emph{an heol}.

E galleg eo anat e komzer diwar-benn \emph{deoliezh} a-drugarez da reizh
gwregel ar ger \emph{piété} : ne vijet ket bet posupl lavaret \emph{le
soleil lointaine}.

E brezhoneg n\textquotesingle eo ket anat reizh ar ger \emph{deoliezh} e
kenarroud-mañ, rak n\textquotesingle eus kemmadur ebet goude \emph{o
sevel}.

An doare disheñvel da ziskouez al liamm-se a vefe ouzhpennañ \emph{hag}:

Edo ar beleg o soñjal e deoliezh e zeñved o tivogediñ er vrumenn ha
dindan an heol {[}hag{]} o sevel, dizalc\textquotesingle h, diamen ha
glan.

Marteze he deus dibabet an droerez troc\textquotesingle hañ ar frazenn e
div evit chom hep adlavaret \emph{ha} teir gwech : {[}\ldots{]} ha
dindan an heol hag o sevel, dizalc\textquotesingle h, diamen ha glan.

E brezhoneg e c\textquotesingle hall ar ger \emph{seizet} bezañ un anv
pe un anv-gwan. Evit diskouez eo \emph{seizet ha
bouzar-kloc\textquotesingle h} an tad-kozh ha n\textquotesingle eo ket
ar gwele e voe krouet div frazenn en droidigezh vrezhonek:

\begin{longtable}[]{|p{0.45\textwidth}|p{0.45\textwidth}}

Thomas s\textquotesingle approchait du lit clos de son grand-père, le
paralytique, aux trois quarts sourd, et qui s\textquotesingle était
gardé d\textquotesingle arrêter sa besogne, la confection
d\textquotesingle un panier d\textquotesingle osier, pour une scène à
quoi il ne comprenait rien. & Tostaet e oa Tomaz ouzh gwele-kloz e
dad-kozh. Seizet ha bouzar-kloc\textquotesingle h en doa hennezh
eveshaet a baouez gant e labour fardañ ur baner evit heuliañ ur gaoz na
gomprene seurt ebet dezhi. \\
Queffélec 1970, 35 & Beyer 2016, 15 \\
\end{longtable}

\section{Ar stagañ}\label{ar_stagauxf1}

Ar stagañ eo kontrol an didroc\textquotesingle hañ.

Amañ eo bet kendeuzet un nebeud frazennoù gallek en ur frazenn nemeti en
droidigezh vrezhonek.

\begin{longtable}[]{|p{0.45\textwidth}|p{0.45\textwidth}}

Des vieillards monologuaient et se récitaient à eux-mêmes ce
qu\textquotesingle ils auraient mis s\textquotesingle ils avaient su
écrire comme il le fallait. Qu\textquotesingle ils étaient des enfants
soumis et respectueux. Qu\textquotesingle au terme d\textquotesingle une
longue vie ils étaient heureux de voir un prêtre dans
l\textquotesingle ile. Qu\textquotesingle ils feraient leur possible
pour qu\textquotesingle il füt fier de sa paroisse. Que les communions
seraient fréquentes... & Bez\textquotesingle{} e oa kozhidi o komz en
o-unan hag o tibunañ ar pezh o dije lakaet m\textquotesingle o dije
gouezet skrivañ evel ma oa dav: e oant bugale sentus ha doujus, e oant
eürus e dibenn un hir a vuhez o welet ur beleg war an enez, e rafent o
seizh gwellañ evit ma vefe lorc\textquotesingle h ennañ gant e barrez, e
vefe sakramantet puilh. \\
Queffélec 1970, 36 & Beyer 2016, 16 \\
\end{longtable}

Strizh ar c\textquotesingle henarroud evit kregiñ ur frazenn e brezhoneg
gant ur rannig-verb.

Posupl e vije lakaat ur pik ha kregiñ al lavarenn nevez gant an anv, an
anv-gwan hag ar verb:

{[}\ldots{]} bugale sentus ha doujus e oant, eürus e oant {[}\ldots{]},
ober a rafent o seizh gwellañ {[}\ldots{]}.

\section{Ostilhoù stil}\label{ostilhouxf9_stil}

Ar bazenn gentañ da astenn ar pennad-mañ a vefe kinnig ostilhoù stil
disheñvel e brezhoneg, evel ledanvad hag all. Pouezus-bras eo studiañ
pennad \href{Le_Berre_2011}{Le Berre 2011} war al litote.

\section{Ledanvad}\label{ledanvad}

Er skouer kinniget amañ dindan e komzer diwar-benn an dud e-barzh an
iliz, ha neket ar savadur:

\begin{longtable}[]{|p{0.45\textwidth}|p{0.45\textwidth}}

D\textquotesingle un seul et même courant, l\textquotesingle église se
vidait. & Gant ur froud nemetken e tileunie an ilizad. \\
Queffélec 1970, 44 & Beyer 2016, 24 \\
\end{longtable}

Hag en degouezh-mañ ez eus un hollekadur pa reer kaoz eus strollad an
dud a zo perzh d\textquotesingle ar barrez:

\begin{longtable}[]{|p{0.45\textwidth}|p{0.45\textwidth}}

La paroisse l\textquotesingle écoutait sans surprise, avec une attention
fidèle. & E selaou a rae ar barreziad hep souezhiñ, gant un evezh
feal. \\
Queffélec 1970, 46 & Beyer 2016, 26 \\
\end{longtable}
