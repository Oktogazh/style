\begin{LTR}
\begin{otherlanguage}{breton}

\subsection[Kudennoù terminologiezh ar ger
\emph{stil}]{\texorpdfstring{\protect\hypertarget{Kudenno.C3.B9_terminologiezh_ar_ger_stil}{}{}Kudennoù
terminologiezh ar ger
\emph{stil}}{Kudennoù terminologiezh ar ger stil}}\label{Kudennouxf9_terminologiezh_ar_ger_stil}

{{{[}}\href{/wiki/Studi_ar_stil_dre_ge\%C3\%B1verian_ha_meizado\%C3\%B9_diazez_an_droidigezh?action=edit&section=1}{{modifier}}{{]}}}

Touellus e c'hall bezañ an termen \emph{stil} e
brezhoneg, dre ma c'hall ober dave da zaou vennozh
disheñvel anavezet e galleg evel \emph{style} ha \emph{stylistique}.
Dre-se eo pouezus resisaat e vo implijet an termen \emph{stil} el
labour-mañ evit komz eus doare skrivañ un aozer resis, ha \emph{studi ar
stil} a roio dave d'an dachenn enklask.

Termenadurioù disheñvel a gaver eus studi ar stil ha bras-kenañ e
c'hall bezañ an diforc'h etrezo a-wechoù
(\href{/wiki/Bally_1951}{Bally 1951}, \href{/wiki/Cressot_1959}{Cressot
1959}). Ne vo ket studiet pizh an termenadurioù liesseurt-se. Lakaet e
vo ar pouez kentoc'h war an hini a zo e diazez ar
studiadenn-mañ:

«Studi ar stil a denn ouzh perzhioù ar yezh a reer \emph{opsionoù}
anezho: ar perzhioù a c'hall ar skrivagner pe an troer
dibab diouto» (\href{/wiki/Rottet_\%26_Moris_2018}{Rottet \& Moris
2018}, X). Un diforc'h a zo graet etre ar redioù,
perzhioù ar yezh ne aotreont dibab ebet, hag an opsionoù, perzhioù a
c'haller dibab diouto pe o leuskel a-gostez, diouzh
doare ar skrivagner, derez ar yezh implijet en destenn hag all.

Studi ar stil dre geñveriañ a zo un teknik hag a aotre keñveriañ a-dost
binvioù stil e div yezh evit sellet penaos e oar ober pep hini he mat
eus he skeudennoù stil (pe binvioù yezh) en un doare a dreuzkasfe he
spered idiomatek hag eztaolus. Diazezet eo an teknik-mañ war studi
testennoù gant o zroidigezh. Rummata a reer skouerioù a batromoù
yezhoniel en ur yezh e-kichen troiennoù a weler evel kevatal en o
zroidigezh (\href{/wiki/Rottet_\%26_Moris_2018}{Rottet \& Moris 2018},
1).

\subsection[Meizadoù diazez an
droidigezh]{\texorpdfstring{\protect\hypertarget{Meizado.C3.B9_diazez_an_droidigezh}{}{}Meizadoù
diazez an
droidigezh}{Meizadoù diazez an droidigezh}}\label{Meizadouxf9_diazez_an_droidigezh}

{{{[}}\href{/wiki/Studi_ar_stil_dre_ge\%C3\%B1verian_ha_meizado\%C3\%B9_diazez_an_droidigezh?action=edit&section=2}{{modifier}}{{]}}}

Mennegiñ a ra \href{/wiki/Rottet_\%26_Moris_2018}{Rottet ha Moris (2018,
2)} meizadoù an droidigezh diazez da heul:

\begin{itemize}
\tightlist
\item
  yezh orin ha yezh tal;
\item
  redioù hag opsionoù;
\item
  unanennoù troidigezh;
\item
  dreistdroidigezh;
\item
  derez ar yezh ha variadurioù diouzh an degouezh.
\end{itemize}

\subsection{Yezh orin ha yezh tal}\label{Yezh_orin_ha_yezh_tal}

{{{[}}\href{/wiki/Studi_ar_stil_dre_ge\%C3\%B1verian_ha_meizado\%C3\%B9_diazez_an_droidigezh?action=edit&section=3}{{modifier}}{{]}}}

M'eo skrivet un destenn e galleg da gentañ ha troet e
brezhoneg da c'houde eo ar galleg ar yezh orin, hag ar
brezhoneg ar yezh tal. Er studiadenn-mañ e vez kinniget ivez skouerioù
tennet eus testennoù m'eo ar brezhoneg ar yezh orin hag ar galleg ar
yezh tal.

Pouezus eo studial oberennoù e daou ster an droidigezh (da skouer,
brezhoneg \textgreater{} galleg ha galleg \textgreater{} brezhoneg) dre
ma c'hall an dielfennadur keñveriet diskouez
diforc'hioù teknik. Un doare da gadarnaat ur patrom
yezhoniel bennak etre div yezh eo gwiriekaat hag-eñ e kaver ar patrom-se
e daou ster an droidigezh (\href{/wiki/Rottet_\%26_Moris_2018}{Rottet \&
Moris 2018}, 1).

A-hed al labour-mañ e vo roet an holl skoeurioù e kolonennoù gant ar
yezh orin en tu kleiz hag ar yezh tal war an tu dehou.

\subsection[Redioù hag
opsionoù]{\texorpdfstring{\protect\hypertarget{Redio.C3.B9_hag_opsiono.C3.B9}{}{}Redioù
hag opsionoù}{Redioù hag opsionoù}}\label{Rediouxf9_hag_opsionouxf9}

{{{[}}\href{/wiki/Studi_ar_stil_dre_ge\%C3\%B1verian_ha_meizado\%C3\%B9_diazez_an_droidigezh?action=edit&section=4}{{modifier}}{{]}}}

Degas a ra pep yezh reolennoù da gemer e kont: da skouer, reizh ar
gerioù, displegadur ar verboù, kemmadurioù. Ar \textbf{redioù}-se a
gaver e degouezhioù ma ne aotre ar yezh da implijout nemet ur stumm
resis. An \textbf{opsionoù}, avat, a zo elfennoù a
c'hall ar skrivagner (pe un troer) dibab diouto, tra ma
touj ouzh ar bevennoù degaset gant yezhadur ar yezh. Ar frankiz-se eo ar
pezh a aotre da grouiñ un doare hiniennel d'en em
ezteurel.

Kemeromp da skouer \emph{imparfait du subjonctif} e galleg. Gwechall e
oa rekis implij ar stumm-se, hag en deiz ha hiriv eo diret
(\href{/wiki/Darbelnet_\%26_Vinay_1993}{Darbelnet \& Vinay 1993}, 31).
Degas a ra \emph{imparfait du subjonctif} ar memes talvoudegezh ha
\emph{subjonctif présent}, nemet implijet e vez kentoc'h
er yezh skrivet pe er yezh uhel. Gallout a ra servijout da ezteurel un
obererezh diasur pe diechu. Koulskoude e c'hall kavout
diamzeret ar stumm-se lod al lennerien.

N'eo ket an holl ziforc'hioù etre div
yezh a zo danvez studi ar stil dre geñveriañ. Evel ma lavaras Vinay ha
Darbelnet, «ar redioù a zo tachenn ar yezhadur hag an opsionoù a zo
tachenn studi ar stil» (\href{/wiki/Rottet_\%26_Moris_2018}{Rottet \&
Moris 2018}, 4). Kefridi an troer eo diforc'hañ etre ar
redioù degaset gant reolennoù ar yezh ha dibaboù libr an aozer. Er yezh
orin eo dreist-holl an dibaboù personel-se a ranker anavezout. Er yezh
tal e rank an troer derc'hel kont eus ar strishadurioù a harz ouzh e
frankiz d'en em ezteurel en ur c'houzout
dibab etre an opsionoù a aotre treuzkas arlivioù an destenn.

Un nebeud diforc'hioù yezhadurel etre ar galleg hag ar
brezhoneg a c'haller gwelet er skouer verr roet amañ
dindan; an darn vrasañ anezho a denn da berzhioù rekis gant yezhadurioù
an div yezh.

Quand ses pauvres ouailles, déjà, s'efforçaient
d'écouter Dieu, de quoi ne devait-il pas être capable~?

Queffélec 1970, 29

Pa gie e zeñved kaezh da selaou mouezh Doue paneveken, petra a
c'helle bezañ dreist d'e varregezh-eñ~?

Beyer 2016, 12

Da skouer, \emph{ses pauvres ouailles} a zo troet er skouer-mañ evel
\emph{e zeñved kaezh}. Gant an doareer perc'hennañ
\emph{e} e vez degaset ur c'hemmadur dre vlotaat, ur fed
eus yezhadur ar brezhoneg ne c'hall ket cheñch an troer.
Ne c'haller ket dibab stumm ha
lec'hiadur an anv-gwan \emph{kaezh} kennebeut: lakaet e
vez an darn vrasañ eus an anvioù-gwan brezhonek
war-lerc'h an anv, estreget un nebeud nemedennoù.

An opsinoù eo danvez pennañ studi ar stil. Sellomp ouzh ar skouer
da-heul:

Chez lui, sa mère avait pleuré, mais, en le voyant, elle sourit, tandis
que les filles quittaient la pièce.

Queffélec 1970, 48

Er gêr he doa e vamm skuilhet daeloù met mousc'hoarzhin
a reas p'e welas, tra ma'z ae ar
merc'hed e-maez ar sal.

Beyer 2016, 30

Evit ezteurel ar verb \emph{pleurer} e c'hallje an troer dibab
\emph{leñvañ} pe \emph{gouelañ}, verboù boutin a-walc'h e brezhoneg.
Hervez \href{https://devri.bzh/}{Devri} ez eus un
diforc'h ster etre an daou verb-se~: leñvañ a dalvez
\emph{pleurer en gémissant} ha gouelañ - \emph{verser des larmes sans
crier}. Evit ezteurel ur from kreñvoc'h e
c'halljed implijout \emph{gouelañ dourek}, an droienn a
glot gant \emph{pleurer à chaudes larmes} e galleg. Un droienn
\emph{gouelioù ki} a gaver ivez evit treiñ \emph{larmes de crocodile} en
un degouezh pilpous pe faos. Koulskoude, en degouezh-mañ e tibabas an
droerez \emph{skuilhañ daeloù}: ur stumm a aotre eztaoler verb
\emph{pleurer} neutrel hag amsklaer an destenn orin.

\subsection[Unanennoù
troidigezh]{\texorpdfstring{\protect\hypertarget{Unanenno.C3.B9_troidigezh}{}{}Unanennoù
troidigezh}{Unanennoù troidigezh}}\label{Unanennouxf9_troidigezh}

{{{[}}\href{/wiki/Studi_ar_stil_dre_ge\%C3\%B1verian_ha_meizado\%C3\%B9_diazez_an_droidigezh?action=edit&section=5}{{modifier}}{{]}}}

An termen \emph{unanennoù troidigezh} a denn da elfennoù bihanañ al
lavar hag a c'haller treiñ hep o stagañ ouzh un unanenn
droidigezh all. Un unanenn droidigezh a c'hell bezañ ken
bihan hag ur ger, met ivez e c'hall bezañ ur frazenn, un
dro-lavar pe ur strollad gerioù a ya asambles hag e ranker sellet outo
evel un hollad. Pouezus eo treuzkas ster un unanenn droidigezh en he
fezh kentoc'h eget treiñ pep hini eus
hec'h elfennoù. E-touez doareoù unanennoù troidigezh e
kaver unanennoù simpl, troiennoù ha formulennoù.

\subsubsection[Unanennoù
simpl]{\texorpdfstring{\protect\hypertarget{Unanenno.C3.B9_simpl}{}{}Unanennoù
simpl}{Unanennoù simpl}}\label{Unanennouxf9_simpl}

{{{[}}\href{/wiki/Studi_ar_stil_dre_ge\%C3\%B1verian_ha_meizado\%C3\%B9_diazez_an_droidigezh?action=edit&section=6}{{modifier}}{{]}}}

En degouezh simplañ, pep ger er yezh orin a glot gant ur ger er yezh
tal:

Paol, emañ ho koan war an daol.

Drezen 2012, 13

Paol, votre dîner est sur la table.

Drezen 2002, 19

Er skouer a-us ez eus ar memes niver a c'herioù en
destenn orin hag en droidigezh; aes eo keñveriañ ar gerioù gallek ha
brezhonek ma kemerer e kont an diforc'hioù diazez en urzh ar gerioù.

Koulskoude, a-wechoù n'eo ket heñvel an niver a
c'herioù en testennoù yezh orin ha yezh tal, ha dre-se
ne glot ket ar gerioù en un doare ken treuzwelus. E degouezhioù zo e
c'haller ezteurel un nebeud unanennoù troidigezh gant
daou c'her pe meur a hini er yezh tal.

Homme et barque ont disparu.

Queffélec 1970, 26

An den hag ar bark a oa aet diwar wel.

Beyer 2016, 8

\subsection{Dreistdroidigezh}\label{Dreistdroidigezh}

{{{[}}\href{/wiki/Studi_ar_stil_dre_ge\%C3\%B1verian_ha_meizado\%C3\%B9_diazez_an_droidigezh?action=edit&section=7}{{modifier}}{{]}}}

Dre vras e c'hoarvez an dreistdroidigezh pa ne zeu ket
a-benn an troer d'anavezout un heuliad liesger evel un
unanenn droidigezh nemetken hag e tro pep elfenn enni war-eeun pa vefe
unanennoù dizalc'h.

Un nebeud skouerioù a zreistdroidigezh a zo renablet amañ-dindan:

\begin{itemize}
\tightlist
\item
  lakaat e anv --- \emph{mettre son nom} e-lec'h
  \emph{s'inscrire}
\item
  \emph{faire attention} --- \emph{ober aked} kentoc'h
  eget \emph{diwall/bezañ aketus}
\item
  lakaat an daol --- \emph{mettre la table} e-lec'h
  \emph{mettre le couvert}
\item
  mont war-raok --- \emph{aller en avant} ha neket \emph{progresser}
\item
  \emph{se rendre compte} --- en em reiñ kont e-lec'h
  merzout
\item
  mont diwar wel --- \emph{aller hors de vue} kentoc'h
  eget \emph{disparaître}
\end{itemize}

\end{otherlanguage}
\end{LTR}
